---
title: Drog prevenciós előadás a tassi könyvtárban
date: 2023-02-27T00:00:00.000Z
coverImage: /images/20230227-index.jpg
categories:
  - prevencio
excerpt: 2023. február 27-én könyvtárunkban járt, és fantasztikus előadást
  tartott Marosi Antal újságíró, hadi tudósító.
---
![](/images/2.jpg)

![](/images/3.jpg)

![](/images/4.jpg)

![](/images/5.jpg)

![](/images/6.jpg)

![](/images/7.jpg)

![](/images/8.jpg)

![](/images/9.jpg)

Az előadás „A drogokról másképp” címet viselte. A cím tejesen fedte a valóságot. Végre nem arról hallhattunk, hogy milyen hatóanyagokat tartalmaz egy-egy kábítószer, hisz ettől még nem megy el egy fiatal kedves sem a kipróbálástól. Hanem azokról a károkról, amit a szer okoz az ember szervezetében. A hangvétel is igazán a fiatalokhoz szólt, de mi, felnőttek is találva érezhettük magunkat. Nem kerülgette a kényes témákat - például a szülők válása, mint krízis helyzet -, ami elindíthat egy amúgy is labilis fiatalt a kábítószer kipróbálás felé. Vagy más esetet, amikor a társaság lúzernek nevezi az egyik tagját, ha ő még meg sem kóstolta. Nagyszerűen érzékeltette, hogy a dílereknek a „szponzorai” lesznek a fogyasztók, és mennyire dörzsölt, kifinomult módszerekkel hálózzák be ezek a bűnözők a leendő áldozatokat. Tasson a hetedik és nyolcadik osztályosok, a tanáraik, az igazgatónő, a védőnő, a családvédelmi referens, a polgármester és még pár felnőtt hallgatta feszült figyelemmel ezt a rendkívül érdekes és tanulságos előadást.

Némethné Gáborné Gitta
