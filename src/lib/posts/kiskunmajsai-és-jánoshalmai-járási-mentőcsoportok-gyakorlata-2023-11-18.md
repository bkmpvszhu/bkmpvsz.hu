---
title: Kiskunmajsai és Jánoshalmai Járási Mentőcsoportok gyakorlata
date: 2023-11-18T00:00:00.000Z
coverImage: /images/2023-11-18-1-fadöntés.jpg
categories:
  - hirek
  - kepzesek
excerpt: November 18-án, egyugyanazon napon, de eltérő helyszínen zajlott a
  Kiskunmajsai és Jánoshalmai Járási Mentőcsoportok ismétlő gyakorlata, ahol
  ismét számot adtak felkészültségükről.
---
Mind a kiskunmajsai, mind a jánoshalmai járásban 2014-ben alakult meg az önkéntes mentőcsoport, melyek minősítésük alapján elsődlegesen a rendkívüli időjárás, azon belül is a viharkárok és a vizek kártétele (belvíz) elleni védekezés a fő profiljuk, így az ismétlő gyakorlatokon is ezen veszélyeztető hatások elleni képességükről adtak tanúbizonyságot.

A gyakorlatok kiinduló alapja is az elsődleges veszélyeztetésre alapult. A térséget sújtó rendkívüli szélvihar és esőzés miatti tömeges káreset miatt a katasztrófavédelem hivatásos erői mellett a járási mentőcsoport alkalmazására is szükség volt. A vihar következményeinek felszámolása érdekében útzárat képező és épületre dőlt fákat távolítottak el, pincékből vízszivattyúzást végezték. A gyakorlat részeként bázis kialakítását és üzembe helyezését, valamint balesetet szenvedett mentőcsoport tag elsősegélyben való részesítését is gyakorolták.

A gyakorlatok helyszíne ezúttal a kiskunmajsai mentőcsoport esetében Jászszentlászló, a jánoshalmaiaknál Mélykút volt, településenként 2-2 beavatkozási helyszínén, ahol a vízszivattyúzást, illetve a favágást és a sérültellátást gyakorolták. Ez utóbbinál az értékteremtés szemlélete mentén a településen lévő kiszáradt, illetve a veszélyes állapotú fák kivágását, feldarabolását gyakorolták. Ahogy a korábbi években, úgy az idei gyakorlaton is tanúbizonyságát adták felkészültségüknek a mentőcsoport tagok, akik összehangoltan és szemmel látható összeszokottsággal végezték  feladataikat.

A gyakorlatok zárásaként **Törteli Imre tű. százados és Gera Zoltán tű. főhadnagy** gyakorlatvezetők megállapították, a Kiskunmajsai és a Jánoshalmai Járási Mentőcsoport ismét bizonyította, hogy mutatott képessége alapján alkalmas az önálló feladatellátásra, és szükség esetén érdemben tudja támogatni a katasztrófavédelmi erőket.

A gyakorlatok megvalósulásához a Magyar Polgári Védelmi Szövetség és a Bács-Kiskun Vármegyei Polgári Védelmi Szövetség egyaránt hozzájárult.

![](/images/2023-11-18-1-fadöntés.jpg)

![](/images/2023-11-18-2-fadöntés.jpg)

![](/images/2023-11-18-3-fadöntés.jpg)

![](/images/2023-11-18-4-fadöntés.jpg)

![](/images/2023-11-18-5-fadöntés.jpg)

![](/images/2023-11-18-6-fadöntés.jpg)

![](/images/2023-11-18-8-fadöntés.jpg)

![](/images/2023-11-18-9-sérültellátás.jpg)

![](/images/2023-11-18-10-sérültellátás.jpg)

![](/images/2023-11-18-11-sérültellátás.jpg)

![](/images/2023-11-18-12-sérültellátás.jpg)

![](/images/2023-11-18-13-szivattyúzás.jpg)

![](/images/2023-11-18-14-szivattyúzás.jpg)

![](/images/2023-11-18-15-szivattyúzás.jpg)

![](/images/2023-11-18-16-szivattyúzás.jpg)

![](/images/2023-11-18-17-szivattyúzás.jpg)

![](/images/2023-11-18-18-szivattyúzás.jpg)

![](/images/2023-11-18-19-szivattyúzás.jpg)

![](/images/2023-11-18-20-szivattyúzás.jpg)

![](/images/2023-11-18-22-csoportkép1.jpg)

![](/images/2023-11-18-23-csoportkép2.jpg)

![](/images/2023-11-18-24-étkezés1.jpg)

![](/images/2023-11-18-25-étkezés4.jpg)

![](/images/2023-11-18-26-étkezés3.jpg)
