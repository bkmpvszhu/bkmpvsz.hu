---
title: Nemzetközi polgári Védelmi Nap
date: 2019. 03. 01.
coverImage: /images/20190301-1.jpg
categories:
  - hirek
excerpt: Március 1. a Nemzetközi Polgári Védelem Napja. Ebből az alkalomból
  tartott ünnepi állo-mánygyűlést a Bács-Kiskun Megyei Katasztrófavédelmi
  Igazgatóság a Bács-Kiskun Megyei Polgári Védelmi Szövetséggel közösen. A
  rendezvényt megtisztelte jelenlétével Kovács Ernő kormánymegbízott, a megyei
  védelmi bizottság elnöke, valamint Rausch Sándor, a Bács-Kiskun Megyei
  Közgyűlés alelnöke, a Bács-Kiskun Megyei Polgári Védelmi Szövetség
  tiszte-letbeli elnöke.
---
Az ünnepséget **dr. Farkasinszki Lóránt** tű. ezredes, a Bács-Kiskun Megyei Katasztrófavédelmi Igazgatóság igazgatója nyitotta meg és köszöntötte a résztvevőket. **Gödön Sándor** tű. ezredes, a Bajai Katasztrófavédelmi Kirendeltség polgári védelmi felügyelője ünnepi beszédében egy rövid történelmi áttekintés keretében felidézte a polgári védelem megalakulását, kitért a Magyar Polgári Védelem jogelődjére, a Magyar Légoltalomra is. A korabeli törvények, szabályok korszerűek, a légoltalmi rendszer továbbfejlesztéséhez kellő alapot szolgáltattak. A törvények és rendeletek ismeretében bátran kijelenthető, hogy elődeink reálisan térképezték fel, jól képzelték el, körültekintően tervezték meg és öntötték jogi formába a polgári oltalmazással kapcsolatos teendőket – fogalmazott az ezredes. Beszédében napjainkig nyomon követte a szervezet életében bekövetkezett változásokat. A polgári védelem számos esetben, éles katasztrófahelyzetben bizonyította működőképességét, helytállását. Az új idők új kihívásaival szemben a polgári védelem nincs egyedül, hiszen a tűzvédelem, az iparbiztonság és a polgári védelem együttes erővel látja el a feladatát az állampolgárok élet- és vagyonbiztonsága védelmében. A rendezvény a **Kecskeméti Kodály Zoltán Ének-zenei Általános Iskola, Gimnázium, Szakgimnázium és Alapfokú Művészeti Iskola növendékeinek** színvonalas műsorával folytatódott. Az idei ünnepségen a Petőfi Mentőcsoport, a Kalocsai Járás Wesselényi Önkéntes Mentőcsoport, a Kecskeméti Járás Hírös Vakond Mentőcsoport, és a Jánoshalmi Járás Felső-Bácskai Önkéntes Mentőcsoport mutatta be eddigi munkáját, beavatkozásaikat egy saját készítésű kisfilmben.

Ezt követően elismerések és emlékplakettek átadására került sor.

Dr. Farkasinszki Lóránt tű. ezredes, a Bács-Kiskun Megyei Katasztrófavédelmi Igazgatóság igazgatója az eddig végzett kimagasló szakmai munkája elismeréseként dicséretben részesítette és ajándéktárgyat, valamint emléklapot adományozott:

**Petőfi Mentőcsoportnak,**

**Kalocsai Járás Wesselényi Önkéntes Mentőcsoportjának,**

**Kecskeméti Járás Hírös Vakond Mentőcsoportjának,**

**Jánoshalmi Járás Felső-Bácskai Önkéntes Mentőcsoportjának.**

A Bács-Kiskun Megyei Katasztrófavédelmi Igazgatóság igazgatója Bács-Kiskun megye polgári védelme érdekében nyújtott kimagasló teljesítménye elismeréseként emléktárgyat és oklevelet adományozott:

**Kalmár Pálnak**, Solt Város polgármesterének,

**Szabó György Róbertnek,** Jakabszállás polgármesterének,

**Visnyei Miklósnak,** Zsana Község polgármesterének.

A Bács-Kiskun Megyei Polgári Védelmi Szövetség által alapított Benke László emlékplakett elismerésben minden évben két fő részesül, akik kimagasló munkát végeztek a szövetség célkitűzéseinek megvalósulásában. Benke László emlékplakettet **Mészáros Zoltán** tű. alezredes, a Bács-Kiskun Megyei Polgári Védelmi Szövetség elnöke adta át, az elmúlt időszakban végzett kiemelkedő tevékenységéért:

**Balatonné Sáfrány Erikának,** a Bajai Szent Istváni Általános Iskola pedagógusának,

**Kardosné Magony Mária** tűzoltó századosnak, a Kalocsai Hivatásos Tűzoltó-parancsnokság katasztrófavédelmi megbízottjának.

A polgári védelem területén tanúsított munkája elismeréséül a Bács-Kiskun Megyei Polgári Védelmi Szövetség emléklapot és tárgyjutalmat adományozott

**Maglódi Istvánnak,** a Kiskunhalasi Hivatásos Tűzoltó-parancsnokság katasztrófavédelmi megbízottjának,

**Törőcsik Dávidnak,** Kiskunhalas Város Rendészeti csoport volt vezetőjének.

Az ünnepség zárásaként pohárköszöntőt mondott **Rausch Sándor**, a Bács-Kiskun Megyei Közgyűlés alelnöke, a Megyei Polgári Védelmi Szövetség tiszteletbeli elnöke. Beszédében hangsúlyozta: „A nehéz időszakokban mutatkozik meg igazán, hogy egy-egy jó ügy, olyan hatással bír, amelyhez tömegével csatlakoznak az emberek.” Kiemelte, hogy a Bács-Kiskun Megyei Polgári Védelmi Szövetség tiszteletbeli elnökeként fontosnak tartja, hogy még többen megismerjék, támogassák a szövetség munkáját. Ennek előmozdításáért mindent megtesz a jövőben.

A BM Országos Katasztrófavédelmi Főigazgatóság központi polgári védelmi ünnepségén **Dr. Góra Zoltán** tűzoltó vezérőrnagy, a BM Országos Katasztrófavédelmi Főigazgatóság főigazgatója, a katasztrófavédelem munkájának támogatása terén kifejtett kiemelkedő tevékenysége elismeréseként ajándéktárgyat adományozott **Rigó Rozáliának,** a Kiskunhalasi Szakképzési Centrum pedagógusának.

Fotó: Kovács Andrea tű. főhadnagy

![](/images/20190301-2.jpg)

![](/images/20190301-4.jpg)

![](/images/20190301-5.jpg)

![](/images/20190301-6.jpg)

![](/images/20190301-7.jpg)

![](/images/20190301-9.jpg)

![](/images/20190301-8.jpg)
