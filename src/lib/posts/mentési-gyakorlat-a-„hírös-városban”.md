---
title: Mentési gyakorlat a „Hírös Városban”
date: 2022-06-13T14:23:12.730Z
coverImage: /images/20220611-1.jpg
categories:
  - hirek
excerpt: A „Hírös Városban”, Kecskeméten a volt szovjet laktanyában 2022. június
  11-én került sor a Híres Vakond Mentőcsoport 2022 évi ismétlő gyakorlatára és
  a Hírös Rescue Team nemzeti minősítő gyakorlatára a Bács-Kiskun Megyei
  Katasztrófavédelmi Igazgatóság szervezésében, a Bács-Kiskun Megyei Polgári
  Védelmi Szövetség és a Magyar Polgári Védelmi Szövetség támogatásával.
---
A gyakorlat célja volt a Mentőcsoport felkészítése a földrengés és a rendkívüli időjárási helyzetek kezelésére, a mentésben való részvételre, a hivatásos katasztrófavédelmi szervek támogatására, az alapvető vízkárok elhárítására, a HR Team pedig a kereső kutyás tevékenységet végzett romosodott területen. A gyakorlat módszere együttműködési terepgyakorlat és törzsvezetés volt, melynek teljes időtartamát 24 órára tervezték. A foglalkozások helyszínéül a Kecskeméten a volt szovjet laktanya mostanra eléggé romosodott, katasztrófa által sújtott területnek kinéző épületei és a homokbánya területe lettek célszerűen kiválasztva.

A végrehajtott szakmai feladatok a vezetési pont, logisztikai részleg felállítása, elsősegély nyújtó hely telepítése, ideiglenes befogadó hely sátrainak telepítése, felderítés, eltűnt személyek kutatása, romok alóli mentés, romos épületből sérült mentés kötéltechnikával, tűzoltás, műszaki mentés, sérült ellátás, elsősegély nyújtás - triázsolás, megrongálódott útszakasz leküzdése, épület kiürítése, épület megtámasztása, folyamatos figyelő szolgálat ellátása, őrzés-védelem megszervezése voltak.

A   feladatokat az állomány a hivatásos állomány irányítása, ellenőrzése mellet nagy szorgalommal szakszerűen hajtotta végre. A munkát, a mentési feladatokat Kis-Juhász Zsolt tű. alezredes, Marozsi András tű. alezredes és Szőke Kálmán tű. alezredes urak irányították.

A gyakorlatot megtekintette Mészáros Zoltán tű. alezredes a Bács-Kiskun Megyei polgári Védelmi Szövetség elnöke. Az MPVSZ a gyakorlat lebonyolításához anyagi segítséget nyújtott, a Szövetség nevében Dr. Muhoray Árpád ny. pv. vezérőrnagy, az MPVSZ szakmai alelnöke köszöntötte a minősítő gyakorlat résztvevőit, kiemelte az együttműködés fontosságát, gratulált a sikeres szakmai feladatok végrehajtásához, a minősítés elnyeréséhez.

A gyakorlat szakmai feladatai a logisztikai biztosítás részét képező csomagolt meleg étkezés elfogyasztásával ért véget.

Dr. Muhoray Árpád