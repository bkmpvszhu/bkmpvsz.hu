---
title: A Kalocsai Járás Wesselényi Önkéntes Mentőcsoport sikeres ismétlő
  gyakorlata Hartán
date: 2025-06-13T06:58:24.025Z
coverImage: /images/2025-06-13-index.jpg
scaleDown: false
categories:
  - hirek
  - kepzesek
excerpt: "A Bács-Kiskun Vármegyei Katasztrófavédelmi Igazgatóság szervezésében
  Hartán a Duna parton került sor a Kalocsai Járás Wesselényi Önkéntes
  Mentőcsoport ismétlő gyakorlatára. A mentőcsapat Wesselényi Miklós, az 1838
  évi pesti nagy árvíz hőse nevének felvételével is tudatni kívánja, hogy mint
  mentőcsapat, az INSARAG irányelveknek mefelelve az árvízvédelmi teendők
  ellátását tekintik fő feladatuknak a kalocsai járásban. "
---
A gyakorlat végrehajtását támogatta a Magyar Polgári Védelmi Szövetség és a Bács-Kiskun Megyei Polgári védelmi Szövetség, e testületek képviseletében a gyakorlatot megtekintették, a résztvevőket köszöntötték Dr. Muhoray Árpád ny. pv. vezérőrnagy az MPVSZ szakmai alelnöke és Mészáros Zoltán, a Bács-Kiskun Vármegyei Polgári Védelmi Szövetség elnöke. 
A június 13-14-án tartott gyakorlat célja volt a mentő csoport árvízvédekezési és mentési képességeinek begyakorlása terepen, az elemi csapások, kedvezőtlen időjárási viszonyok és az árvíz következtében kialakuló veszélyhelyzetek elhárítására való felkészülés.  A gyakorlat a Kalocsai Hivatásos Tűzoltóparancsnokság által elrendelt riasztással indult, a tervezett 20 óra műveleti idő percnyi pontossággal került felosztásra a különböző foglalkozások végrehajtására. A Huszár Tibor tű. dandártábornok, vármegyei katasztrófavédelmi igazgató által jóváhagyott szcenárió szerint a Duna folyón hosszú ideig tartó rendkívül magas vízállással járó árvíz a nyári gát töltését erősen áztatta, több helyen volt tapasztalható kisebb-nagyobb szivárgás, árvízi jelenség, a felázott talaj miatt a nyári gátra rádőlt fa útakadályt is képezett. 
A gyakorlat vezetője Kardosné Magony Mária tű. őrnagy asszony volt, a foglalkozási helyek vezetői a Bajai Katasztrófavédelmi Kirendeltség és  Kalocsai HTP kijelölt állománya tagjai voltak, akik nagy szakértelemmel vezették a gyakorlásokat a foglalkozási helyeken, így a védekezést buzgár ellen, a bordás megtámasztást, a fóliaterítést, a nyúlgátépítést, a Beaver tipusú felfújható mobilgát építését-bontását, a Honda WT 40X típusú szivattyú használatát vízátemeléskor, a nyári gátra dőlt fa feldarabolását motoros fűrészekkel. 
A gyakorlat minősítő bizottságát Kiss-Juhász Zsolt tű. alezredes a BKVM KI polgári védelmi főfelügyelője vezette, tagjai Gödön Sándor tű. ezredes a Bajai KVK polgári védelmi felügyelője és Bethlen Zsolt tű. alezredes Kalocsai http tűzoltó parancsnoka voltak. 
A gyakorlat során megvalósult a résztvevő állomány teljes ellátása, a logisztikai biztosítás, az irányító pont, az étkezési és pihenő sátrak felépítése, berendezése tábori munkaeszközökkel, világító és fektető anyaggal, az étkezések előállítása, felszolgálása, védőital, munka-és kisgépi eszközök, balesetvédelmi eszközök helyszínre szállítása. Az étkezés költségeit 200 ezer Ft. értékben a Bács-Kiskun Vármegyei Polgári védelmi Szövetség biztosította. Térítésmentesen járult hozzá a Duna parti terület használatához, a védekezéshez szükséges homok helyszínre szállításához Harta Nagyközség Önkormányzata, valamint a munkagépek, szállító eszközök igénybevételéhez a Harta ÖTE és a Dunapataj ÖTE. 
A gyakorlatot a minősítő bizottság eredményesnek értékelte, gratulálunk a Wesselényi Önkéntes Mentőcsoport kiemelkedő kiképzési, gyakorlati sikeréhez! 
MPVSZ elnöksége
Forrás: mpvsz.hu

![]()

![](/images/2025-06-13-1.jpg)

![](/images/2025-06-13-2.jpg)

![](/images/2025-06-13-3.jpg)

![](/images/2025-06-13-4.jpg)

![](/images/2025-06-13-5.jpg)

![](/images/2025-06-13-6.jpg)

![](/images/2025-06-13-7.jpg)

![](/images/2025-06-13-8.jpg)

![](/images/2025-06-13-9.jpg)

![](/images/2025-06-13-10.jpg)

![](/images/2025-06-13-11.jpg)

![](/images/2025-06-13-12.jpg)

![](/images/2025-06-13-12.jpg)

![](/images/2025-06-13-13.jpg)

![](/images/2025-06-13-14.jpg)

![](/images/2025-06-13-15.jpg)