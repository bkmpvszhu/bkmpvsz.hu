---
title: Bizovaci találkozó (2016. 08. 04-07.)
date: 2016-08-08T16:42:46.741Z
coverImage: /images/20160804-index.jpg
categories:
  - ifjusag
excerpt: 2016. augusztus 4–7. között rendezte meg a Bizovaci Önkéntes Tűzoltó
  Egyesület (Horvátország) a XI. Nemzetközi Ifjúsági Tűzoltótábort.
---
2016. augusztus 4–7. között rendezte meg a Bizovaci Önkéntes Tűzoltó Egyesület (Horvátország) a XI. Nemzetközi Ifjúsági Tűzoltótábort, amelyre – a Bács-Kiskun Megyei Polgári Védelmi Szövetség jóvoltából – részvételi jogot szerzetek az idei Bács-Kiskun Megyei Katasztrófavédelmi Ifjúsági Verseny első helyezett csapatai: a kecskeméti Corvin Mátyás Általános Iskola Kertvárosi Általános Iskolájának, valamint középiskolás kategóriában a kiskunmajsai Aranyosok csapata. Jutalmul részt vett még az idén utoljára versenyző kiskunmajsai Aranycsapat is, mivel az elmúlt 5 évben országos szinten is kiemelkedő eredményeket: egy 9., két 2. és két 1. helyezést értek el.

Az Erdélyből (Sarmaság), Vajdaságból (Bajmok) és Magyarországról érkező csapatokat - az idén 90 éves évfordulóját ünneplő - Bizovac-i tűzoltó egyesület elnöke, Stepan Srsić fogadta, majd a helyi Thermia Hotelben elfoglaltuk szállásunkat.

A korábbi évek hagyománya alapján az idei tábor is a szakmai versenyek és a gondtalan nyári időtöltés mentén valósult meg. A második napon zajló versenyen csapataink hagyományosan jól szerepeltek, öregbítették Magyarország és ezen belül a Bács-Kiskun Megyei Polgári Védelmi Szövetség jó hírét. A versenyt követően már a szórakozásért volt a fő szerep, fürdőzés, városnézés, helyi népi játékokkal való ismerkedés, közös főzés és az ifjúság részére elmaradhatatlan esti diszkó gondoskodott a kiváló hangulatról. 

Az utolsó napon a reggelit követően közös fényképek készültek, majd búcsút intettünk régi és új barátainknak és az élményekkel telt táborozásnak.

Találkozunk jövőre Nagyhalászon!

![](/images/20160804-1.jpg)

![](/images/20160804-2.jpg)

![](/images/20160804-3.jpg)

![](/images/20160804-5.jpg)

![](/images/20160804-6.jpg)

![](/images/20160804-index.jpg)