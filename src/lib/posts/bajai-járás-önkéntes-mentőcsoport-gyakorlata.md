---
title: Bajai Járás Önkéntes Mentőcsoport gyakorlata
date: 2025-10-19T17:07:40.288Z
coverImage: /images/2025-10-18-0-index.jpg
scaleDown: true
categories:
  - hirek
  - kepzesek
excerpt: Október 18-án a Duna bajai mellékága, vagyis Sugovica mentén, a
  Nagy-Pandúr sziget keleti partján zajlott a Bajai Járási Mentőcsoport
  újraminősítő gyakorlata.
---
Hosszas és gondos előkészületek előzték  meg a gyakorlat szervezését. Ez azért is indokolt volt, mert a klasszikus vízkárelhárítási feladatokon túl emberek és gépjármű vízből mentése is a gyakorlat részét képezte.
A mentőcsoport gerincét a Vaskúti és a Dunafalvai Önkéntes Tűzoltó Egyesület és a Havária Katasztrófaelhárító Közhasznú Egyesület adja. Mindhárom szervezet jelentős múlttal és tapasztalattal rendelkezik. Az utóbbi 2019-ben országos ismertségre is szert tett, a Hableány hajó kiemelésekor.
A gyakorlat fizikailag két helyen, ugyanakkor párhuzamos idősíkban zajlott. A vízkárelhárítási komponens a homokzsákok töltését, nyúlgát és ellennyomó medence építését, rézsűburkolat erősítését, hullám elleni védelem érdekében fóliázást és szivattyúzást, míg az egészségügyi komponens tagjai a sérültellátást hajtották végre. A logisztikai komponens a vezetési pont telepítését, valamint az ebéd elkészítését végezte. 
A másik helyszínen a kutatás-mentési csoport, vagyis a búvárok dolgoztak. Első mozzanatként egy gépjárművet engedtek bele a Dunába, majd előbb a halottak kiemelését, illetve további mozzanatként a gépjármű kiemelését gyakorolták. A Havária Egyesület búvárai mellett külső szervezetek búvárai is gyakoroltak. A kívülálló számára már-már megdöbbentő volt, hogy az ERDI (Búvár Kutató-mentő Szolgálatok Nemzetközi Szervezete) protokollja szerinti mentő tevékenység milyen összetett, mennyi szabályt feltételez, továbbá milyen szakfelszerelések állnak rendelkezésre. 
Az ERDI a rendőrség, tűzoltóság, katasztrófa-elhárítás és más hivatásos valamint önkéntes búvár szolgálatok búvárainak, árvízvédekezést, mentés irányítóknak, valamint szakértők, szóvivők képzésével foglalkozik, hogy azok tagjai bármilyen körülmények között bevethetőek legyenek.
Az ERDI szerinti egységes képzési rendszer lehetővé teszi a különböző hivatásos és önkéntes szolgálatok tagjainak homogén felkészítését. A többlépcsős minősítési rendszer segítségével a különböző szolgálatok tagjai bizonyíthatják alkalmasságukat a képesítésüknek megfelelő feladatok végrehajtására. Ez a rendszer lehetővé teszi minden szolgálat és azok tagjai számára, – köszönhetően az egységes szabványoknak, kiképzésnek és minősítési rendszernek – hogy minden helyzetben képesek legyenek a kooperációra, a közös feladat végrehajtásra.
Az ERDI nemzetközi képzési programjai minden területen – tervezés, végrehajtás, irányítás, beavatkozás, műszaki támogatás - lefedik a búvár kutató-mentő szolgálatok tevékenységeit. Minden képzési programot a hivatásos szolgálatok szakemberei állítottak össze, valós körülmények között szerzett gyakorlati tapasztalatok alapján. Képzési programok tartalma rugalmasan alkalmazkodik a nemzeti szervezetek helyi sajátosságaihoz és körülményeihez.
A minősítő bizottság elégedetten konstatálta a látottakat. A mentőcsoport egésze magabiztosan adott számot sokoldalú felkészültségéről és tudásáról, amely alapján újabb 5 évre elnyerték a nemzeti minősítést.
A gyakorlat megvalósulást Baja Megyei Jogú Város Önkormányzata, a Bajai Katasztrófavédelmi Kirendeltség és a Bács-Kiskun Vármegyei Polgári Védelmi Szövetség támogatta. 

![](/images/2025-10-18-01.jpg)

![](/images/2025-10-18-02.jpg)

![](/images/2025-10-18-03.jpg)

![](/images/2025-10-18-04.jpg)

![](/images/2025-10-18-05.jpg)

![](/images/2025-10-18-06.jpg)

![](/images/2025-10-18-07.jpg)

![](/images/2025-10-18-08.jpg)

![](/images/2025-10-18-09.jpg)

![](/images/2025-10-18-10.jpg)

![](/images/2025-10-18-11.jpg)

![](/images/2025-10-18-12.jpg)

![](/images/2025-10-18-13.jpg)

![](/images/2025-10-18-14.jpg)

![](/images/2025-10-18-15.jpg)

![](/images/2025-10-18-16.jpg)

![](/images/2025-10-18-17.jpg)

![](/images/2025-10-18-18.jpg)

![](/images/2025-10-18-19.jpg)

![](/images/2025-10-18-20.jpg)

![](/images/2025-10-18-21.jpg)

![](/images/2025-10-18-23.jpg)

![](/images/2025-10-18-24.jpg)

![](/images/2025-10-18-25.jpg)

![](/images/2025-10-18-26.jpg)

![](/images/2025-10-18-27.jpg)

![](/images/2025-10-18-28.jpg)

![](/images/2025-10-18-29.jpg)

![](/images/2025-10-18-30.jpg)

![](/images/2025-10-18-31.jpg)

![](/images/2025-10-18-32.jpg)

![](/images/2025-10-18-33.jpg)

![](/images/2025-10-18-34.jpg)

![](/images/2025-10-18-35.jpg)

![](/images/2025-10-18-36.jpg)

![](/images/2025-10-18-37.jpg)

![](/images/2025-10-18-38.jpg)

![](/images/2025-10-18-39.jpg)

![](/images/2025-10-18-40.jpg)

![](/images/2025-10-18-41.jpg)

![](/images/2025-10-18-42.jpg)

![](/images/2025-10-18-43.jpg)

![](/images/2025-10-18-44.jpg)

![](/images/2025-10-18-45.jpg)

![](/images/2025-10-18-46.jpg)

![](/images/2025-10-18-47.jpg)

![](/images/2025-10-18-48.jpg)