---
title: Közbiztonsági referensek képzése
date: 2024-12-16T18:45:53.297Z
coverImage: /images/2024-12-08-index.jpeg
scaleDown: true
categories:
  - hirek
  - kepzesek
excerpt: 2024. december 13-án a Kiskunhalasi Katasztrófavédelmi Kirendeltség
  tanácstermében a katasztrófavédelem szakemberei referensi értekezletet
  tartottak, melyen Kiskunhas,  Kiskőrös, Kiskunmajsa és Jánoshalma járások
  településeiről 19 közbiztonsági referens, referens-helyettese vett részt.
---


2024. december 13-án a Kiskunhalasi Katasztrófavédelmi Kirendeltség tanácstermében a katasztrófavédelem szakemberei referensi értekezletet tartottak, melyen Kiskunhas,  Kiskőrös, Kiskunmajsa és Jánoshalma járások településeiről 19 közbiztonsági referens, referens-helyettese vett részt.
      Az értekezletet Wickler Balázs tű. alezredes, kirendeltségvezető nyitotta meg, majd a katasztrófavédelmet érintő aktualitásokról tájékoztatta a jelenlévőket, kiemelten a 2024. október 1-től életbe lépett hatósági jogkörökkel kapcsolatos változásokról. E határidőtől a vízügyi és vízvédelmi, a tűzvédelmi, valamint a veszélyes üzemek engedélyezésével és felügyeletével kapcsolatos hatósági és szakhatósági hatásköröket a fővárosi és a vármegyei kormányhivatalok gyakorolják. A folyamatban lévő és lezárt ügyek átadás-átvétele megtörtént.
      A továbbiakban Szipőcs Péter tű. alezredes, polgári védelmi felügyelő értékelte a szakterületen elvégzett feladatokat, illetve ismertette a 2025. évre tervezett feladatokat. A továbbképzés utolsó előadója Babud Jenő tű. alezredes a települési polgári védelmi tervrendszer és a hozzá tartozó adattár pontosításával összefüggő feladatokat ismertette.
      Az értekezlet sikeres megvalósulása a Bács-Kiskun Vármegyei Polgári Védelmi Szövetség hozzájárulásával történt.

      ![](/images/2024-12-8-1.jpeg)

      ![](/images/2024-12-08-2.jpeg)

      ![](/images/2024-12-08-3.jpeg)