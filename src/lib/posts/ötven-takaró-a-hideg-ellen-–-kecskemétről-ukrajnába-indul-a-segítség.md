---
title: Ötven takaró a hideg ellen – Kecskemétről Ukrajnába indul a segítség
date: 2026-01-26T19:04:21.078Z
coverImage: /images/2026-01-26-index.jpg
scaleDown: false
categories:
  - hirek
excerpt: Ötven darab takarót adományozott a Bács-Kiskun Vármegyei Polgári
  Védelmi Szövetség az ukrajnai háború elől menekülők megsegítésére hétfőn
  reggel. Az adományt a Magyar Vöröskereszt Bács-Kiskun Vármegyei Szervezete
  vette át, amelyen keresztül a takarók hamarosan eljutnak Beregszászra. A
  kezdeményezés célja, hogy enyhítsék a civilek nehéz életkörülményeit a tél
  közepén.
---
Újabb humanitárius segítség indult útnak Kecskemétről. A Bács-Kiskun Vármegyei Polgári Védelmi Szövetség ötven darab takarót adott át a Magyar Vöröskeresztnek, hogy azok az ukrajnai háború elől menekülő civilekhez jussanak el. Mészáros Zoltán, a szövetség elnöke elmondta, vannak helyzetek, amikor közvetlen segítségre van szükség.
„Az utóbbi időszakban láthattuk, hogy az orosz támadás célzottan éri az ukrán energetikai berendezéseket, ami miatt az elektromos áram gyakorlatilag elérhetetlennél vált nap 24 órából, 22 órában. Emiatt Kijevből és más nagyvárosokból tömegével menekülnek százezer számra menekülnek el az emberek, hisz nincs víz, nem működnek a szivattyúk, nincs elektromos áram, nincs fűtés, tehát tényleg egy kiélezett helyzetbe kerülnek az emberek”  — nyilatkozta a Kecskeméti Médiacentrumnak Mészáros Zoltán, a Bács-Kiskun Vármegyei Polgári Védelmi Szövetség elnöke.
A szövetség nem először segít a bajbajutottakon. A támogatás minden esetben a Magyar Vöröskereszten keresztül jut el a rászorulókhoz, így biztosítva, hogy van rá. „ Hamarosan Beregszászra fog indulni egy újabb adományozás, illetve adományozó kamion, erre fognak ezek a takarók felkerülni. A Beregszászi Vöröskereszt lehetőséget biztosít a belső Ukrajnából menekülő ukrán civileknek, hogy a menekülést meg tudják szakítani egy-két nap pihenéssel. Nagyon-nagyon hosszú út belső Ukrajnából, Kijevből például a magyar határig eljutni. Több mint hat napig is jönnek, ha nem autóval indulnak útnak az emberek” — mondta el Lipóthné Komjáti Andrea, a Magyar Vöröskereszt Bács-Kiskun Vármegyei Szervezetének igazgatója.
A Magyar Vöröskereszt nemzetközi hálózatán keresztül a segélyek gyorsan célba érnek. A mostani adomány is egy hosszú segélyezési lánc része. Dr. Mák Kornél, a Bács-Kiskun Vármegyei Közgyűlés alelnöke, a szervezet tiszteletbeli elnöke elmondta, egy háborúnak mindig vannak győztesei és vesztesei, de a legnagyobb árat az ártatlan civilek fizetik meg.
–„Úgy gondoltuk, hogy ez az ötven takaró valamennyi segítséget jelent a Vöröskeresztnek, segítséget nyújthat egy kicsit abban, hogy főleg ebben a cudar időben azért melegen tudják tartani magukat azok az állampolgárok, akik oda kerültek Kárpátaljára. Eddig is ezt tettük, a lehetőségeink szerint próbáltunk segíteni belföldön és külföldön is azokat az embertársainkat, akik erre rászorulnak.” — számolt be dr. Mák Kornél, a Bács-Kiskun Vármegyei Közgyűlés alelnöke.
A szervezők hangsúlyozták, takaróra, hálózsákra és tartós élelmiszerre folyamatosan szükség van, mert minden egyes darab újabb kapaszkodót jelent azoknak, akik a háború elől menekülnek. Hozzátették, a segítségnyújtás addig folytatódik, amíg a válsághelyzet fennáll és amíg van lehetőség tenni a bajbajutottakért.
hiros.hu 2026. 01. 26., 15:37
fotó: Bús Csaba

![](/images/2026-01-26-1.jpg)

![](/images/2026-01-26-2.jpg)

![](/images/2026-01-26-3.jpg)

![](/images/2026-01-26-4.jpg)

![](/images/2026-01-26-5.jpg)

![](/images/2026-01-26-6.jpg)

![](/images/2026-01-26-7.jpg)

![](/images/2026-01-26-8.jpg)

![](/images/2026-01-26-9.jpg)

![](/images/2026-01-26-10.jpg)

![](/images/2026-01-26-11.jpg)

![](/images/2026-01-26-12.jpg)