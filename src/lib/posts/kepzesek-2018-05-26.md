---
title: "Gyakorlatozott a Felső-Bácskai Önkéntes Mentőcsoport"
date: "2018-05-26"
categories:
# Szedd ki a hashtaget a sor elejerol hogy aktivald a kategoriat
#  - "hirek"
 - "kepzesek"
#  - "ifjusag"
coverImage: "https://www.katasztrofavedelem.hu/application/uploads/images/header/767934.jpg"
excerpt: 

---
Szinten tartó gyakorlatot tartott Mélykúton 2018. május 26-án a Jánoshalmi járásban működő 20 fős Felső-Bácskai Önkéntes Mentőcsoport (FBÖMCS). Fő cél a vihar okozta károk felszámolásban való közreműködés ismereteinek elmélyítése volt.

Járási mentőcsoport tevékenységi körébe tartozik a hivatásos katasztrófavédelmi egységek szükség esetén való támogatása viharkárok esetén. A feltételezés szerint Mélykúton a rendkívüli időjárás, nagy erejű szél, lezúduló nagy mennyiségű csapadék lakóépületeket rongált meg, fákat döntött ki, emellett a villámcsapás miatt tűz is keletkezett. A kivonuló hivatásos egységek nem győzik a kárelhárítást, ezért a kérik az FBÖMCS munkálatokban való részvételét.

A gyakorlat keretében a mentőcsoportnak homokzsákos védekezési, vízszivattyúzási, fakivágási feladatokat kellett ellátnia. A mozzanatok részét képezte még a menet végrehajtása, külső irányítási pont telepítése, sátorállítással, aggregátor beüzemeléssel illetve az ellátás megszervezése is.

A gyakorlat bebizonyította, hogy a mentőcsoport az alapfeladatát megfelelően és fegyelmezetten képes ellátni. A nemzeti minősítés keretében megszerzett képességeit szinten tartotta, továbbra is alkalmas a hivatásos katasztrófavédelmi egységek munkájának támogatására. A gyakorlatot a hivatásos katasztrófavédelmi szerv kijelölt szakembere megfelelőre értékelte. A következő évben a mentőcsoport kiemelt feladat lesz az nemzeti minősítés újra megszerzése.

A Bács-Kiskun Megyei Polgári Védelmi Szövetség a gyakorlat megvalósulását tagjai részvételével és anyagi hozzájárulással támogatta.

![kep1](/images/404505.jpeg)
![kep1](/images/404506.jpeg)
![kep1](/images/404507.jpeg)
![kep1](/images/404508.jpeg)
![kep1](/images/404509.jpeg)
![kep1](/images/404510.jpeg)
![kep1](/images/404511.jpeg)
![kep1](/images/404512.jpeg)
![kep1](/images/404513.jpeg)