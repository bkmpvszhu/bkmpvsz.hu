---
title: Gyakorlat Foktőn
date: 2018-10-11T00:00:00.000Z
coverImage: /images/405151.jpg
categories:
  - kepzesek
excerpt: Jól szervezett, látványos nukleárisbaleset-elhárítási gyakorlat Foktőn
---

Foktőn, október 11-én, a Bács-Kiskun Megyei Védelmi Bizottság szervezésében látványos elemekben is bővelkedő nukleárisbaleset-elhárítási gyakorlat zajlott, melyen az előadások után a szakszerű mentésről és kárelhárításról is megnyugtató képet kapott minden résztvevő és meghívott.

A gyakorlat első fázisában a művelődési házban előadásokat hallgattak a résztvevők, így többek között az előállt helyzetről, a védelmi igazgatás rendszeréről, működésbe lépéséről, a lakosság riasztásáról, értesítéséről, a különféle lakosságvédelmi intézkedések típusairól és jellemzőiről. Az előadások végén a Lakossági Tájékoztató és Riasztó Rendszer helyi végpontjából a klasszikus veszélyt jelző szirénahang szólalt meg, majd a lakosság magatartására vonatkozó utasítások hangoztak el.  Ennek keretében történt a jódtabletták kiosztása, majd a gépjárművel nem rendelkező lakosok buszokkal történő kimenekítése.

A gyakorlat második fázisában a sportpályán települt katasztrófavédelmi, honvédségi és rendőrségi erők technikai és képesség bemutatója zajlott. Ennek keretében egy ellenőrző, áteresztő pont működtetését, radioaktív sugárzás felderítését és mérését, személyi és technikai eszközök mentesítését és a hátra maradt anyagi javak őrzését mutatták be.

A gyakorlat során több szervezet, így a Bács-Kiskun Megyei Védelmi Bizottság, Foktő települési polgári védelmi szervezet, a Bács-Kiskun Megyei Katasztrófavédelmi Igazgatóság, a Bács-Kiskun Megyei Rendőr-főkapitányság, a Bács-Kiskun Megyei Kormányhivatal Népegészségügyi Főosztálya, a Dél-alföldi Közlekedési Központ Zrt., az MH 59. Szentgyörgyi Dezső Repülőbázis, az MH 38. Merász Mihály Területvédelmi Zászlóalj és a Bács-Kiskun Megyei Polgári Védelmi Szövetség együttes munkája révén a résztvevők és meghívottak egyaránt elismerően nyilatkoztak a gyakorlat megvalósulásáról, valamint a lakosságvédelem működéséről.

![kep1](/images/405145.jpg)
![kep1](/images/405146.jpg)
![kep1](/images/405147.jpg)
![kep1](/images/405148.jpg)
![kep1](/images/405149.jpg)
![kep1](/images/405150.jpg)
![kep1](/images/405151.jpg)
![kep1](/images/405152.jpg)
![kep1](/images/405153.jpg)
![kep1](/images/405154.jpg)
![kep1](/images/405155.jpg)
