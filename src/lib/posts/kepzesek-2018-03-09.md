---
title: "Katasztrófavédelmi gyakorlat Kecelen"
date: "2018-03-09"
categories:
- "kepzesek"
coverImage: "/images/404110.jpg"
---

A Bács-Kiskun Megyei Katasztrófavédelmi Igazgatóság Kiskunhalasi Katasztrófavédelmi Kirendeltségének szakmai vezetésével 2018. március 9-én, Kecelen került sor a települési önkéntes mentőcsoport gyakorlatára.

Az értesítési feladattal indított gyakorlat további mozzanataként az előállt helyzet ismertetése, majd a munkavédelmi oktatás történt. A gyakorlat központi elemét a települést érő jelentős szélvihar és nagyobb mennyiségű eső okozta veszélyeztetés elleni fellépés szolgálta. Az épületekben komoly kár keletkezett, az úttestekre dőlő fák a közlekedést ellehetetlenítették, illetve a laposabb részeken összegyűlő belvizet kellett kezelni. Ennek keretében az önkéntes mentőcsoport szivattyúzási, favágási- és darabolási, homokzsákolási feladatokat végzett.

A Bács-Kiskun Megyei Polgári Védelmi Szövetség a gyakorlatot tagjai részvételével és anyagi hozzájárulással támogatta.


![kep1](/images/404107.jpg)
![kep1](/images/404108.jpg)
![kep1](/images/404109.jpg)
![kep1](/images/404110.jpg)