---
title: Földrengető gyakorlat (2019. 06. 22)
date: 2019-06-22
coverImage: /images/01-eligazítás1.jpg
categories:
  - kepzesek
excerpt: „Képzeletbeli földrengés sújtotta Kecskemét városát!”
---
![](/images/01-eligazítás2.jpg)

![](/images/01-eligazítás3.jpg)

![](/images/02-kutatás-mentés1.jpg)

![](/images/02-kutatás-mentés2.jpg)

![](/images/02-kutatás-mentés3.jpg)

![](/images/02-kutatás-mentés4.jpg)

![](/images/02-kutatás-mentés5.jpg)

![](/images/02-kutatás-mentés6.jpg)

![](/images/03-sérültellátás1.jpg)

![](/images/03-sérültellátás2.jpg)

![](/images/04-megtámasztás1.jpg)

![](/images/04-megtámasztás2.jpg)

![](/images/04-megtámasztás3.jpg)

![](/images/05-sátorállítás1.jpg)

![](/images/05-sátorállítás2.jpg)

![](/images/05-sátorállítás3.jpg)

![](/images/05-sátorállítás4.jpg)

![](/images/06-világítás1.jpg)

![](/images/06-világítás2.jpg)

 
A Hírös Vakond Önkéntes Járási Mentőcsoport nemzeti minősítésének megújító gyakorlatára került sor 2019. június 22-én, Kecskeméten a régi gabonasilóban és annak környezetében.

A gyakorlat feltételezése szerint földrengés rázta meg Kecskemét térségét, ahol több épület károsodott, a közmű szolgáltatások megszűntek, többen az épületekben rekedtek, és feltételezhetően sérüléseket szenvedtek. A túlélők mihamarabbi felkutatása és mentése érdekében riasztották a Hírös Vakond Mentőcsoport tagjait. A gyakorlat során a civil szervezetekből - így a Bács-Kiskun Megyei Polgári Védelmi Szövetség tagjaiból, polgárőrökből, önkéntes tűzoltókból, speciális mentőkből - álló csoport vezetési pontot alakított ki, a sérültek ellátásához elsősegélynyújtó pontot állítottak fel, és a pihentető rész kialakítására is sor került.

A leglátványosabb feladatot a Magyar Vöröskereszt Bács-Kiskun Megyei Szervezete által biztosított „statiszták” mentése jelentette. Valósághű sérülések, helyzetek és jajszavak tették életszerűvé a kutatási-mentési, sérült ellátási munkálatokat. A nyílt törést szenvedett, a vérző, a medencesérült, a tetőn rekedt pánikoló „sérültek” mentése összeszokott csapatmunkát igényelt az önkéntesektől. A nyolcemeletes épület tetejéről történő mentés a hivatásos katasztrófavédelmi egységek bevonásával került végrehajtásra.  A Magyar Légi Tűzoltó és Életmentő Egyesület felderítő drónnal segítette a kutatást. A gyakorlat egyik eleméről szóló videó az alábbi linken található:

https://www.youtube.com/watch?v=I2vmI6SsL_M&feature=youtu.be

A kutatási, mentési munkálatok közben a mentőcsoport a HUNOR mentőszervezet egyik tagjának irányításával „sérült házfal” megtámasztását végezte el. A gyakorlat helyszínének körülhatárolását, lezárását, illetve a beavatkozó állomány részére az ivóvizet és az ebéd szállítását a bevont polgárőr egyesületek önkéntesei végezték.

A gyakorlat jól sikerült, a minősítő bizottság ennek megfelelően értékelt: a mentőcsoport újabb 5 évre megszerezte a „Nemzeti Minősítést” könnyű városi kutató-mentő feladatok végrehajtására.