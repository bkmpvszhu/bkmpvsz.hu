---
title: Négy éve népszerű a tábor
date: 2021-07-07T20:07:00.000Z
coverImage: /images/hirek-2021-07-07-2.jpg
categories:
  - hirek
excerpt: Tábor a rendvédelmi szervek mindennapjaiba nyerhetnek bepillantást a
  fiatalok a Katasztrófavédelmi tábor ideje alatt. A bajai rendvédelmi szervek
  már négy éve szervezik meg öt napos programot, amelynek egyik célja az
  önállóságra való nevelés.
---
Idén 50 gyermek jelentkezett a Petőfi-szigeti kempingben megtartott táborba. A majd egy hetes program keretében a rendvédelmi szervek felépítésével, a szakemberek által használt eszközökkel és az egyenruhások mindennapi feladataival is megismerkedhetnek a látogatók. Az interaktív foglalkozások jellemzően a szülők tetszését is elnyerik, így szívesen küldik gyermekeiket a Katasztrófavédelmi táborba. Az ötlet hiánypótlónak nevezhető, hiszen azelőtt nem volt olyan bentlakásos tábor a városban, amely a hivatásos szervek munkáját mutatta volna be - hangsúlyozta Gödön Sándor tűzoltó ezredes. Hozzátette: fontos szempont, hogy a táborozó fiatalok tartsák be a számukra meghatározott napirendet, valamint együtt, közösségként végezzék el a különböző feladatokat.
Az egy hetes foglalkozás létrejöttében az önkormányzat is szerepet vállalt. Nyirati Klára polgármester hétfőn reggel a tábornyitón személyesen is köszöntötte a gyerekeket és szüleiket. Kiemelte: azzal az elképzeléssel támogatták a tábort, hogy a gyerekek itt szakadjanak el a digitális világtól, ne használják a mobiltelefonjukat, és éljék meg teljesen az élményeket.
Az interaktív foglalkozások a hét végéig folytatódnak, a gazdag programoknak köszönhetően pedig a fiatalok újabb élményekkel és tapasztalatokkal térhetnek haza a sátortáborból.



![](/images/hirek-2021-07-07-2.jpg)

![](/images/hirek-2021-07-07-1.jpg)

![](/images/hirek-2021-07-07-3.jpg)

![](/images/hirek-2021-07-07-4.jpg)