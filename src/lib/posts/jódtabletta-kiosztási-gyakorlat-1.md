---
title: "Jódtabletta kiosztási gyakorlat "
date: 2025-05-21T18:21:19.086Z
coverImage: /images/2025-05-20-index.jpg
scaleDown: false
categories:
  - hirek
  - kepzesek
excerpt: A Bács-Kiskun Vármegyei Területi Védelmi Bizottság, a Bács-Kiskun
  Vármegyei Katasztrófavédelmi Igazgatóság, Dusnok Község és a Bács-Kiskun
  Vármegyei Polgári Védelmi Szövetség közös rendezésében és anyagi támogatásával
  a köteles polgári védelmi szervezeteibe beosztott személyek részvételével
  szakkiképzés és jódtabletta kiosztási gyakorlat zajlott május 20-án.
---
A Művelődési ház adott helyt a köteles polgári védelmi szervezeteibe beosztott személyek szakkiképzésének, melynek részeként a jódtabletta kiosztás eljárásrendjének begyakorlására is sor került. 
Dusnok polgármestere, Bolvári Dávid köszöntője után a település veszélyeztetettségéről, a polgári védelmi szervezetekről, a lakosság riasztásával és a polgári védelmi szervezetek működésbe lépésével kapcsolatos feladatokról Gödön Sándor tű. ezredes és Kardosné Magony Mária tű. százados tartott előadást. Az általános ismertető után a települési polgári védelmi parancsnokság, valamint a polgári védelmi feladatok ellátására létrehozott infokommunikációs, lakosságvédelmi, egészségügyi, logisztikai egységekbe beosztott személyek munkacsoportjaikban a reálisan számításba vehető veszélyeztető szituációkra adott válaszlépéseket dolgozták ki. Ennek keretében a felhőszakadással kísért vihar, árvíz és a nukleáris veszélyeztetettség miatti lakosságvédelmi intézkedéseket fogalmazták meg. A külön asztaloknál helyet foglaló munkacsoportok – a Bajai Katasztrófavédelmi Kirendeltség hivatásos tagjainak segítségével – megfogalmazták azokat intézkedéseket, amelyek szakterületükhöz és egyben felelősségükhöz tartozik, majd az egység vezetője ismertette azt. Ennek az a jelentősége, hogy minden résztvevő komplex módon látja az előállt helyzetre való válaszlépéseket, valamint azok egymásra utaltságát. 
A szakkiképzés részeként gyakorlati képzés is folyt, ahol a műszaki alegység adott számot felkészültségéről, majd a jódtabletta kiosztás eljárásrendje következett. 
A Paksi Atomerőmű biztonságosan üzemel, melynek egyik záloga a kétszeres-háromszoros tartalékkal rendelkező többlépcsős védelmi rendszer és a kiképzett személyi állomány. Nagyon kicsi az esélye annak, hogy olyan baleset történik, melynek során az erőműből radioaktív anyag kerül a környezetbe. Erre a kis eséllyel bekövetkező esetre készült fel a település polgári védelmi szervezet teljes állománya.\
A jódtabletta védelmi mechanizmusáról, adagolásáról Kardosné Magony Mária tűzoltó százados, katasztrófavédelmi megbízott tartott ismertetetőt. Az elméleti ismeretek áttekintése után lemodellezték azt a folyamatot, amely a polgármester riasztásától a polgári védelmi szervezetek működésbe lépéséig tartott. Ez után következett a jódtabletta osztó helyek kialakítására, ahol előbb a kiosztás folyamatát mutatták be, majd a logisztikai egység bevonásával egyben végre is hajtották azt. 
Az összességében több mint 70 főt megmozgató képzésen és gyakorlaton a kitűzött célok, vagyis az ismeret és a jártasság bővítése sikeresen teljesültek. 

![](/images/2025-05-20-1.jpg)

![](/images/2025-05-20-2.jpg)

![](/images/2025-05-20-3.jpg)

![](/images/2025-05-20-4.jpg)

![](/images/2025-05-20-5.jpg)

![]()

![](/images/2025-05-20-6.jpg)

![](/images/2025-05-20-7.jpg)

![](/images/2025-05-20-8.jpg)

![](/images/2025-05-20-9.jpg)

![](/images/2025-05-20-10.jpg)