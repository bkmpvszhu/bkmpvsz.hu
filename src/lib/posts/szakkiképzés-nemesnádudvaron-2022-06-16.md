---
title: Szakkiképzés Nemesnádudvaron (2022. 06. 16.)
date: 2022-06-16T13:50:22.313Z
coverImage: /images/20220616-4.jpg
categories:
  - hirek
  - kepzesek
excerpt: "2022.06.16.-án Nemesnádudvar település köteles polgári védelmi
  szervezet teljes személyi állománya részére riasztási gyakorlat, majd ezt
  követően szakkiképzés került levezetésre. "
---
A település veszélyelhárítási terve több veszélyeztető tényezőt számba vesz, így a Paksi Atomerőmű közelsége, a település alsó részén árvízi elöntés, rendkívüli időjárás, partfalomlás és a veszélyes anyag szállításából adódó veszélyeztetettséget.

A szakmai nap lefolytatását Gödön Sándor tű. ezredes, Baja Katasztrófavédelmi Kirendeltség polgári védelmi felügyelője irányította, aki „Település veszélyforrásai” című indító előadásával alapozta meg az oktatást.

Ezt követően egy egységek feltételezett szituációra kidogozták saját tevékenységüket részletekre lemenően, majd előadták azt a többi egység állománya előtt. Az alábbi káreseményekre kellett reagálniuk az egységeknek:

\-nukleáris esemény 

\-árvíz, belvíz 

\-rendkívüli havazás, elakadás 

\-rendkívüli szélvihar. 

 Minden egységet a katasztrófavédelmi megbízott kollégák, illetve a külső szakemberek - Baja Járási Hivatal Népegészségügyi osztályának vezetője, Élelmiszerlánc-biztonsági és Állategészségügyi osztályának vezetője - vezették, koordinálták.

A fenti szakemberek olyan speciális ismereteket osztottak meg az egység tagjaival, amelyeket hasznosítani tudtak a káresemények feldolgozása során.

A kárfelszámoló- és műszaki egység szivattyú beüzemelési, illetve ár- és belvízvédelmi védművek építését sajátította el a külső helyszínen, a Duna-völgyi Főcsatorna partján.

Összességében elmondható, hogy a gyakorlaton részt vevők elsajátították az egységük és saját feladataikat és amennyiben káresemény felszámolására kerülne sor, alapos tudásukat alkalmazni tudnák a teleülés lakosságának védelme érdekben.

A felkészítést a Bács-Kiskun Megyei Polgári Védelmi Szövetség anyagilag támogatta.

![](/images/20220616-1.jpg)

![](/images/20220616-2.jpg)

![](/images/20220616-3.jpg)

![](/images/20220616-4.jpg)