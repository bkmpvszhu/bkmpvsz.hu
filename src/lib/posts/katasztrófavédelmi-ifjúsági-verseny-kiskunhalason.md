---
title: Katasztrófavédelmi ifjúsági verseny Kiskunhalason
date: 2025-04-16T16:57:03.146Z
coverImage: /images/2025-04-15-9.jfif
scaleDown: false
categories:
  - hirek
  - ifjusag
excerpt: "Tizenhét általános- és középiskolás csapat nevezett a
  katasztrófavédelmi ifjúsági versenyre, amelynek Kiskunhalas volt a
  házigazdája. A borongós időjárás ellenére egy jó hangulatú, izgalmas
  megméretés zajlott a tűzoltóság udvarán, a szertárban, valamint az elméleti
  teszt megoldása során a tanácskozóteremben. "
---
Tűzoltósággal, polgári védelemmel, elsősegélynyújtással kapcsolatos elméleti és gyakorlati feladatok vártak a katasztrófavédelmi ifjúsági verseny résztvevőire. A Kiskunhalasi Katasztrófavédelmi Kirendeltség volt a házigazdája a megméretésnek, amelyen négy járás, 17 általános- és középiskolás csapata mérte össze tudását, felkészültségét. A verseny megrendezésében ezúttal is nagy szerepe volt a Bács-Kiskun Vármegyei Polgári Védelmi Szövetségnek.
A megméretés két részből állt: először egy elméleti tesztet töltöttek ki a versenyzők, majd következtek a gyakorlati feladatok. Ezek során tűzoltósági, elsősegélynyújtási, valamint polgári védelmi tudásukat kellett megvillantani a fiataloknak. Volt mocsárjárás, puttonyfecskendő, tűzoltókészülék-használat, egy feltételezett gázrobbanás helyszínén pedig égési sérültet kellett ellátni,  a másik sebesült újraélesztése mellett. Egy másik állomáson a tűzoltóságnál rendszeresített eszközöket kellett felismerni, valamint tömlőket kellett összekapcsolni. Fontos hangsúly volt a csapattagok közötti együttműködésen. Az általános iskolák versenyét Gömbvillám (Szent József Katolikus Ált. Iskola és Óvoda, Kiskunhalas) nyerte, a Jászkunok (Jászszentlászlói Szent László Általános Iskola), valamint a Töltési Nyolcadikosok (Császártöltési Bánáti Miklós Német Nemzetiségi Általános Iskola) előtt. A középiskolásoknál a Kiskunhalasi SZC Dékáni Árpád Technikum II.,  Tomori-Sokk (Tomori Pál Katolikus Gimnázium, Technikum és Kollégium, Kiskunmajsa), a Kiskunhalasi SZC Dékáni Árpád Technikum I. volt a sorrend.

![](/images/2025-04-15-1.jpg)

![](/images/2025-04-15-2.jfif)

![](/images/2025-04-15-3.jfif)

![](/images/2025-04-15-4.jfif)

![](/images/2025-04-15-5.jfif)

![](/images/2025-04-15-7.jfif)

![](/images/2025-04-15-8.jfif)

![](/images/2025-04-15-9.jfif)

![](/images/2025-04-15-10.jfif)

![](/images/2025-04-15-11.jfif)

![](/images/2025-04-15-12.jfif)

![](/images/2025-04-15-13.jfif)

![](/images/2025-04-15-14.jfif)

![](/images/2025-04-15-15.jfif)

![](/images/2025-04-15-16.jfif)

![](/images/2025-04-15-17.jpg)

![](/images/2025-04-15-18.jpg)

![](/images/2025-04-15-19.jpg)

![](/images/2025-04-15-20.jpg)

![](/images/2025-04-15-21.jpg)

Forrás: 	halasmedia.hu
Fotó: 		halasmedia.hu és Lakatos Tamás