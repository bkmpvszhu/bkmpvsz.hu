---
title: Katasztrófavédelmi ifjúsági verseny a Petőfi szigeten
date: 2022-04-28T00:00:00.000Z
coverImage: /images/baja-20220428-ifj.-v.-01.jpg
categories:
  - hirek
  - ifjusag
excerpt: A Bajai Tűzoltóság 150 éves megalakítása alkalmából a Bács-Kiskun
  Megyei Katasztrófavédelmi Igazgatóság Baja Kirendeltsége és a Bács-Kiskun
  Megyei Polgári Védelmi Szövetség közös szervezésében katasztrófavédelmi
  ifjúsági versenyt rendeztek a Petőfi-szigeten.
---
Tizenkilenc csapat részvételével zajlott az ifjúsági katasztrófavédelmi verseny, melyen általános és középiskolás kategóriában mérkőztek meg a fiatalok. Az állomásokon részben elméleti tudásból kell számot adni, azonban a hangsúly sokkal inkább az ügyesség, a logika, a rátermettség, amely segít majd a fiataloknak megoldani a feladatokat – ismertette **Gödön Sándor** tűzoltó ezredes, polgári védelmi felügyelő, aki a délelőtti eligazítót tartotta a versenyzőknek.

A fiatalok számára igen változatos feladatsort állítottak össze. Többek között lakástüzet imitáltak egy füstsátor segítségével, itt a mentést gyakorolták, de végig kellett menniük a tűzoltósági elemekből összeállított akadálypályán, beöltözni védőruhába, sorversenyeken és ügyességi feladatokban vettek részt. Gödön Sándor tűzoltó ezredes, aki egyben a Bács-Kiskun Megyei Polgári Védelmi Szövetség szakmai alelnöke - azt is elmondta: kettős céllal szervezték meg a találkozót. – Szeretnénk megismertetni a fiatalokkal a katasztrófaelhárítók munkáját, ugyanakkor nem titkolt célunk kinevelni az utánpótlást, ehhez pedig nem árt, ha a fiatalok minél korábbi életkorban szembesülnek a szakmánkkal. Az a tapasztalatunk, hogy ha egy gyermek fiatal korában kedvet kap hozzá, akkor általában ki is tart mellette – ismertette az ezredes. Hozzátette: mindezt bizonyítja a nyári táboruk is, ahol igen sok az évente visszatérő diák, és már az ideire is csaknem betelt a létszám.

**Sándor Boglárka**

![](/images/baja-20220428-ifj.-v.-02.jpg)

![](/images/baja-20220428-ifj.-v.-03.jpg)

![](/images/baja-20220428-ifj.-v.-04.jpg)

![](/images/baja-20220428-ifj.-v.-05.jpg)

![](/images/baja-20220428-ifj.-v.-06.jpg)

![](/images/baja-20220428-ifj.-v.-07.jpg)

![](/images/baja-20220428-ifj.-v.-08.jpg)

![](/images/baja-20220428-ifj.-v.-09.jpg)

![](/images/baja-20220428-ifj.-v.-10.jpg)

![](/images/baja-20220428-ifj.-v.-12.jpg)

![](/images/baja-20220428-ifj.-v.-13.jpg)
