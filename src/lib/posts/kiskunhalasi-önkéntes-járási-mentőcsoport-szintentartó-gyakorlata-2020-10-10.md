---
title: Kiskunhalasi Önkéntes Járási Mentőcsoport szintentartó gyakorlata (2020.
  10. 10.)
date: 2020-10-10T16:28:50.062Z
coverImage: /images/201011gyakorlat13.jpg
categories:
  - kepzesek
excerpt: " "
---
Hat évvel ezelőtt volt tűzoltókból, a Dél-Magyarországi Tűzoltó és Technikai Mentő Egyesület tagjaiból, az önkormányzat munkatársaiból és civil önkéntesekből alakult meg a Tüzes Kunok Járási Mentőcsoport. Azzal a céllal jött létre a szervezet, hogy különböző időjárás okozta nehézségek, tűz- és balesetek során segítse a katasztrófavédelem munkáját. Az elmúlt évek során főként nagyobb kiterjedésű erdőtüzek és komolyabb viharok, illetve esőzések után tettek bizonyságot képességeikről. Ennek keretében a viharkárok felszámolása során vízszivattyúzásoknál, kidőlt és veszélyessé vált fák eltávolításában vettek részt.

A mentőcsapat tagjai ugyanakkor több alkalommal is bekapcsolódtak eltűnt személyek felkutatásába, így három évvel ezelőtt közreműködtek a Pirtó mellett egy erdős területen lezuhant vitorlázógép utáni kutatásban is.

Jelen gyakorlat fő célkitűzése közé tartozott az eddig elsajátított fogások alkalmazása, továbbá az új technikai eszközök – így a pályázati forrásból nyert Volkswagen Amarok terepjáró és a hozzá rendszeresített láncfűrészek és szivattyúk – alkalmazásba vétele.

A sikeres gyakorlat a Bács-Kiskun Megyei Polgári Védelmi Szövetség támogatásával valósult meg.

Fotók: Halasmedia.hu

![](/images/20201010-2.jpg)

![](/images/20201010-3.jpg)

![](/images/20201010-4.jpg)

![](/images/20201010-5.jpg)

![](/images/20201010-6.jpg)

![](/images/20201010-7.jpg)