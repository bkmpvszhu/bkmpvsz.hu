---
title: Járási mentőcsoportok továbbképzése Kiskunhalason
date: 2025-05-18T17:28:10.633Z
coverImage: /images/2025-05-17-index.jpg
scaleDown: false
categories:
  - hirek
  - kepzesek
excerpt: 2025. május 16-17-én került sor a Kiskunhalasi Katasztrófavédelmi
  Kirendeltség területén lévő járási mentőcsoportok, a Felső -Bácskai Önkéntes
  Mentőcsoport, a Kiskőrös Járási Mentőcsoport, a Kiskunmajsai Járási
  Mentőcsoport és a Tüzes Kunok Mentőcsoport riasztási gyakorlatára és vezetői
  továbbképzésére.
---
A polgári védelmi szervezetek katasztrófavédelmi felkészítésének célja biztosítani azon ismereteket, hogy a természeti, civilizációs és egyéb eredetű katasztrófák megelőzésében, következményeik elhárításában a szükséges eljárásrendeket, szakmai fogásokat ismerve, technikai eszközparkjukat célirányosan használva időben részt tudjanak venni veszélyelhárítási tervekben foglaltak alapján településeik, közigazgatási egységeik lakosságának védelmében.
A riasztási gyakorlat célja a polgári védelmi szervezet tagjai készenlétének, felkészültségének, bevethetőségének ellenőrzése, személyes adatainak egyeztetése. A katasztrófavédelmi kirendeltségvezető által telefonon, illetve személyes kiértesítés módszerével elrendelt feladat a gyakorlat első napján eredményesen végrehajtásra került, a polgári védelmi szervezetek vezetői és kijelölt tagjai normaidőn belül megjelentek a kijelölt megalakítási helyen, készen egy váratlan mentési feladat végrehajtására.
A felkészítés második napján a vezetői állomány elméleti továbbképzésére került sor. Szipőcs Péter tű. alezredes a kirendeltség polgári védelmi felügyelő vezetésével feldolgozták a polgári védelmi feladatok ellátásának jogszabályi hátterét, ismétlésképpen felelevenítették a polgári védelmi feladatokról szóló ismereteket.
A továbbképzésen részt vett Dr. Muhoray Árpád ny. pv. vezérőrnagy az MPVSZ szakmai alelnöke, aki a vörösiszap katasztrófa mentési, mentesítési feladatainak helyszíni szervezése címmel tartott érdekfeszítő előadást, majd Balázs László, a Pest Vármegyei Kutató-Mentő Szolgálat – HUNGO vezetője tartott életképeket is bemutató beszámolót a mentőcsapat törökországi földrengésnél végrehajtott romok alól történő hősies életmentési tevékenységéről.
Továbbképzésen jelen volt Mészáros Zoltán

![](/images/2025-05-17-1.jpg)

![](/images/2025-05-17-2.jpg)

![](/images/2025-05-17-4.jpg)

![](/images/2025-05-17-5.jpg)

![](/images/2025-05-17-6.jpg)

![](/images/2025-05-17-7.jpg)

![](/images/2025-05-17-8.jpg)

![](/images/2025-05-17-9.jpg)

 a Bács-Kiskun Vármegyei Polgári Védelmi Szövetség elnöke és Babud Jenő tű. alezredes, a kiskőrösi katasztrófavédelmi megbízott.
A járási mentőcsoportok gyakorlatát, vezetői továbbképzését az MPVSZ és a Bács-Kiskun Vármegyei Polgári Védelmi Szövetség anyagi hozzájárulással is támogatta.

Forrás: mpvsz.hu