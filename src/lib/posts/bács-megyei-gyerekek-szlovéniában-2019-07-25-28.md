---
title: Bács megyei gyerekek Szlovéniában (2019. 07. 25-28.)
date: 2022-09-01T19:15:19.870Z
coverImage: /images/szlovénia1.jpg
categories:
  - ifjusag
excerpt: Több mint egy évtizedes múltra tekint vissza az a nemzetközi diáktábor,
  melynek idei helyszíne a szlovéniai Zagorje ob Savi volt.
---
![](/images/szlovénia2.jpg)

![](/images/szlovénia3.jpg)

![](/images/szlovénia4.jpg)

![](/images/szlovénia5.jpg)

![](/images/szlovénia6.jpg)

![](/images/szlovénia7.jpg)

![](/images/szlovénia8.jpg)

![](/images/szlovénia9.jpg)

2019. július 25-e és 28-a között immár 14. alkalommal találkozott 5 ország (Horvátország, Szerbia, Szlovénia, Románia és Magyarország) több mint 100 diákja és felnőtt kísérője, ezúttal Szlovéniában. Ezen a nemzetközi találkozón hagyományosan képviselteti magát a Bács-Kiskun Megyei Polgári Védelmi Szövetség, amely vállalja, hogy a megyei katasztrófavédelmi ifjúsági verseny általános- és középiskolai kategóriában az első helyezést elért csapatok tagjait – jutalomképpen – kiviszi. Ebben az évben a Bajai Szentistváni Általános Iskola és a **Szent Benedek Általános Iskola, Középiskola, Alapfokú Művészeti Iskola és Kollégium Kiskunfélegyházi PG Tagintézménye diákjai érdemelték ki a táborozást**

Ez a tábor a könnyed szórakozásról, a szakmai megmérettetésről és a baráti kapcsolatok ápolásáról szólt. A közös programok közé tartozott a bemutatkozó est, amelyen minden csapat szórakoztató produkcióval készült. Vendéglátóink a következő napokra igen szép és változatos programokkal készültek. Volt hegymászás, városnézés, bányalátogatás, tűzoltóságok bemutatása és természetesen az elmaradhatatlan szakmai vetélkedő. Ezen a mentési, tűzoltási feladatok mellett különféle játékos-ügyességi próbatételek kihívásainak kellett megfelelni, melyen fiataljaink minden számban megállták a helyüket.

Az együtt töltött idő élményekben gazdag és feledhetetlen pillanatokat adott mindannyiunk számára, melyekre évek múlva is jó érzéssel gondolunk vissza.

Jövőre találkozunk ezúttal Magyarországon, a Bács-Kiskun Megyei Polgári Védelmi Szövetség szervezésében.