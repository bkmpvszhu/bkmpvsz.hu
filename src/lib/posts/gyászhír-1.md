---
title: Gyászhír
date: 2023-10-27T09:59:12.720Z
coverImage: /images/kiss-zoltán-tű.-alez..png
categories:
  - hirek
excerpt: Mély fájdalommal tudatjuk, hogy Kiss Zoltán tűzoltó alezredes, a
  Kiskunhalasi Katasztrófavédelmi Kirendeltség polgári védelmi felügyelője, a
  Bács-Kiskun Megyei Polgári Védelmi Szövetség tagja 2023. október 17-én,
  életének 56. évében elhunyt.
---
Felsőfokú végzettségeit a Zalka Máté Katonai Műszaki Főiskolán, majd a Budapesti Műszaki Egyetemen és a Katasztrófavédelmi Oktatási Központban szerezte. Kiss Zoltán 2000-ben került a Bács-Kiskun Megyei Katasztrófavédelmi Igazgatóság állományába. 2012-től a Kiskunhalasi Katasztrófavédelmi Kirendeltség polgári védelmi felügyelője. 

Pályafutása során munkájával és tapasztalatával lelkiismeretesen szolgálta Kiskunhalas és térsége védelmét. A köteles polgári védelmi szervezetek és az önkéntes mentőcsoportok megalakításában, felkészítésében, gyakorlataiban, a települési veszélyelhárítási tervek szakmai megfelelőségében, a hatósági feladatvégzésben, a katasztrófavédelmi ifjúsági versenyek szervezésében és végrehajtásában egyaránt maradandót és értékállót alkotott. A lakosság védelmét a Jánoshalma Járási Helyi Védelmi Bizottság katasztrófavédelmi elnökhelyetteseként is szolgálta.

Mint felelősséggel gondolkodó, megbízható és jól felkészült szakember munkájával egyaránt megbecsülést szerzett mind a munkahelyi, mind az önkormányzati mind pedig az állami igazgatás vezetői körében.

Az új kihívások során minden helyzetben megállta a helyét és a változások friss lendületet adtak munkájának. Munkáját pozitív vezetői attitűd és innovatív beállítottság jellemezte. Szakmai tevékenysége sok szállal kötődik a Bács-Kiskun Megyei Polgári Védelmi Szövetség önként vállalt feladataihoz, amellyel a Bács-Kiskun Megyei Polgári Védelmi Szövetség elismertségét és jó hírnevét egyaránt öregbítette. 

A polgári védelem területén tanúsított munkája elismeréséül 2020-ban a Bács-Kiskun Megyei Polgári Védelmi Szövetség részére Benke László Emlékplakettet adományozott.  

Isten nyugosztaljon!

![](/images/2017-03-1.jpg)

![](/images/2017-03-2.jpg)

![](/images/2017-05-30-3.jpg)

![](/images/2017-05-30-8.jpg)

![](/images/2017-05-31-1.jpg)

![](/images/2017-05-31-8.jpg)

![](/images/2018-05-26.jpg)

![](/images/2018-11-23-1.jpg)

![](/images/2018-11-26-1.jpg)

![](/images/2019-04-26-11.jpg)

![](/images/2019-05-10-1.jpg)

![](/images/2020-02-28-1.jpg)

![](/images/2020-02-28-2.jpg)

![](/images/2020-02-28-3.jpg)

![](/images/2020-02-28-4.jpg)

![](/images/2020-02-28-5.jpg)

![](/images/2020-10-20.jpg)

![](/images/2022-05-20_163104.jpg)

![](/images/2023-03-01-02.jpg)

![](/images/2023-03-01-06.jpg)

![](/images/2023-03-31.jpg)