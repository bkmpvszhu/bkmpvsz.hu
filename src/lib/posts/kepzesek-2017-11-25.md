---
title: Szinten tartó gyakorlat (2017. 11. 25.)
date: 2017-11-25
coverImage: /images/403900.jpg
categories:
  - kepzesek
excerpt: November 25-én Soltvadkerten zajlott a Kiskőrös Járási Mentőcsoportok
  éves szinten tartó gyakorlata.
---

A feltételezés szerint Kiskőrös térségében az elmúlt napok esőzései következtében jelentős belvíz alakult ki. A lakott térségeket is érintő esemény miatt lakóépületek is veszélybe kerültek, a pincéket elöntötte a víz, a házak fala felázott, ami miatt azok lakhatatlanná váltak. Az átázott talaj miatt a fák nem tudtak ellenállni a felerősödött szélnek, így több helyen veszélyesen megdőltek. A hivatásos erők a tömegesen érkező lakossági bejelentések miatt folyamatosan beavatkoztak. A helyzet mielőbbi konszolidálása érdekében a járási mentőcsoport is működésbe lépett.

A rendkívüli helyzet következményeinek felszámolása érdekében szivattyúzási, homokzsákolási, fadöntési és darabolási munkákat végeztek. Ezzel párhuzamosan a mentőcsoport logisztikai komponensének munkatársai ideiglenes nappali melegedő- és ellátó helyet alakítottak ki, valamint a könnyebben sérült beavatkozókat egészségügyi ellátásban részesítették.

A gyakorlatot többek közt Soltvadkert polgármestere is megtekintette, aki elismeréssel nyilatkozott a gyakorlatot végrehajtó személyek munkájáról.

A Bács-Kiskun Megyei Polgári Védelmi Szövetség a gyakorlatot tagjai részvételével és anyagi hozzájárulással támogatta.

![kep1](/images/403897.jpg)
![kep1](/images/403898.jpg)
![kep1](/images/403899.jpg)
![kep1](/images/403900.jpg)
![kep1](/images/403901.jpg)