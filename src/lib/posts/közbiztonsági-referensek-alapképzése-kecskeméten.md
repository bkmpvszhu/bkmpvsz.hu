---
title: Közbiztonsági referensek alapképzése Kecskeméten
date: 2025-10-08T16:52:15.815Z
coverImage: /images/2025-10-07-1-index.jpeg
scaleDown: false
categories:
  - hirek
  - kepzesek
excerpt: Október 7-én a Bács-Kiskun Vármegyei Katasztrófavédelmi Igazgatóság
  által szervezett – és a Bács-Kiskun Vármegyei Polgári Védelmi Szövetség
  támogatásával megvalósuló - alapképzésén vettek részt a közelmúltban kijelölt,
  vizsgával nem rendelkező közbiztonsági referensek, illetve
  referens-helyettesek.
---
A közbiztonsági referensek a polgármesterek munkáját támogatják a helyi szintű védelmi feladatokra való felkészülésben, azok végrehajtásában, a helyreállítási munkálatok szakmai feladataiban, valamint közreműködnek a rendvédelmi feladatok végrehajtásában.

A képzésen résztvevőket Gyapjas János tűzoltó ezredes, vármegyei katasztrófavédelmi igazgatóhelyettes köszöntötte. Az előadások során a résztvevők részletes tájékoztatást kaptak többek között a katasztrófák elleni védekezés rendszeréről, a települések veszélyeztetettségének beazonosításáról, a helyben jelentkező katasztrófavédelmi, polgári védelmi feladatokról. Az összeállított szakmai háttéranyag, az előadások, a referensi feladatok gyakorlatias megközelítése kellő alapot biztosít a tizenkilenc résztvevő számára  a vizsgára való sikeres felkészüléshez és a mindennapi feladataik ellátáshoz.

![](/images/2025-10-07-2.jpeg)

![](/images/2025-10-07-3.jpeg)

![](/images/2025-10-07-4.jpeg)

![](/images/2025-10-07-5.jpeg)

![](/images/2025-10-07-6.jpg)