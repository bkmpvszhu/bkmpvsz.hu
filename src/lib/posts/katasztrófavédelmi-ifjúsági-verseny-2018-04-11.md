---
title: Katasztrófavédelmi ifjúsági verseny (2018. 04. 11.)
date: 2018-04-11T21:05:55.577Z
coverImage: /images/2018-04-11-7.jpg
categories:
  - hirek
excerpt: "A korábbi rendnek megfelelően ismét az ágasegyházai bázis adott
  otthont a Bács-Kiskun Megyei Katasztrófavédelmi Igazgatóság és a Bács-Kiskun
  Megyei Polgári Védelmi Szövetség közös rendezvényének. "
---
A﻿ korábbi válogatókról 6 általános és ugyanennyi középiskolai csapat jutott a megyei döntőbe. A 13. csapat a Bajmoki Önkéntes Tűzoltó Egyesület csapata, akik rendszeres vendégei a megyei döntőnek. 

A﻿ rendezvény megnyitását követően a technikai eligazítás következett, majd körforgásos rendszerben valamennyi csapat végigjárta az állomáhelyeket. Az elméleti és gyakorlati ismereteken túl a fizikai állóképességre és a kreativitásra egyaránt szükségük volt a versenyzőknek. A több órás verseny végén pihenő és ebéd  következett, ezidő alatt a csapatok teljesítményeinek kiértékelése folyt. 

**A verseny eredményei kategóriánként:**

Az általános iskolás korcsoportban

I. helyezett Szent József Katolikus Általános Iskola - Kiskunhalas

II. helyezett Hartai Ráday Pál Általános Iskola

III. helyezett Lajosmizsei Fekete István Általános Iskola

 A középiskolás korcsoportban

I. helyezett Szent Benedek Általános Iskola és AMI PG Tagintézménye - Kiskunfélegyháza

II. helyezett Lajosmizse ÖTP-Mizsei Titánok

III. helyezett FM ASZK Mezőgazdasági Szakközépiskola - Jánoshalma

A﻿z eredményhírdetésen az érmek és oklevelek mellett értékes ajándékokat kaptak a csapatok és a felkészítő tanárok, melyet Rausch Sándor, a Bács-Kiskun Megyei Közgyűlés elnöke, aki egyben a Bács-Kiskun Megyei Polgári Védelmi Szövetség tiszteletbeli elnöke adott át. A Szövetség legfőbb ajándéka az a szerbiai táborozás, ahol több ország képviselőivel és diákjaival tölthetnek el kellemes napokat, terészetesen a költségeket a Szövetség állja.

![](/images/2018-04-11-1.jpg)

![](/images/2018-04-11-2.jpg)

![](/images/2018-04-11-3.jpg)

![](/images/2018-04-11-4.jpg)

![](/images/2018-04-11-5.jpg)

![](/images/2018-04-11-6.jpg)

![](/images/2018-04-11-8.jpg)