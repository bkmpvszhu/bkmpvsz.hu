---
title: Március 1. a Polgári Védelem Világnapja
date: 2024-03-04T19:01:24.976Z
coverImage: /images/2024-03-01-index.jpg
categories:
  - hirek
excerpt: Március 1. a Polgári Védelem Világnapja. Ebből az alkalomból tartott
  ünnepi állománygyűlést a Bács-Kiskun Vármegyei Katasztrófavédelmi Igazgatóság
  a Bács-Kiskun Vármegyei Polgári Védelmi Szövetséggel közösen.
---
![](/images/2024-03-01-1.jpg)

![](/images/2024-03-01-2.jpg)

![](/images/2024-03-01-3.jpg)

![](/images/2024-03-01-4.jpg)

![](/images/2024-03-01-5.jpg)

![](/images/2024-03-01-6.jpg)

![](/images/2024-03-01-7.jpg)

![](/images/2024-03-01-index.jpg)

![](/images/2024-03-01-9.jpg)

![](/images/2024-03-01-10.jpg)

![](/images/2024-03-01-11.jpg)

![](/images/2024-03-01-12.jpg)

![](/images/2024-03-01-15.jpg)

![](/images/2024-03-01-16.jpg)

![](/images/202403-01-14.jpg)

![](/images/20240301-13.jpg)

Az ünnepséget Huszár Tibor tűzoltó ezredes, a Bács-Kiskun Vármegyei Katasztrófavédelmi Igazgatóság igazgatója nyitotta meg és köszöntötte a résztvevőket. Ezt követően Börzsönyi Zsolt tűzoltó főhadnagy, Baja járás katasztrófavédelmi megbízottjának ünnepi beszédét hallgathatták meg a jelen lévők. A főhadnagy egy rövid történelmi összefoglalóval bepillantást engedett a polgári védelem múltjába és jelenébe, párhuzamot vont a régmúlt és közelmúlt több nemzetet érintő történései között és szólt az események kezelése kapcsán kialakult szabályozási változásokról is. „A történtek megmutatták, hogy a világ és benne az emberi élet törékeny, olyan alapvető értékek változhatnak meg egyik pillanatról a másikra, amelyeket állandónak vélünk” – fogalmazott a főhadnagy. Az ünnepi beszéd után elismerések átadására került sor.
A Bács-Kiskun Vármegyei Polgári Védelmi Szövetség által alapított Benke László emlékplakett elismerésben legfeljebb két fő részesülhet egy évben, akik kimagasló munkát végeztek a szövetség célkitűzéseinek megvalósulásában. A polgári védelem területén tanúsított munkája elismeréséül a Bács-Kiskun Vármegyei Polgári Védelmi Szövetség Péjó Lajos, nyugállományú polgári védelmi előadó részére Benke László Emlékplakettet adományozott, melyet Mészáros Zoltán, a Bács-Kiskun Vármegyei Polgári Védelmi Szövetség elnöke adott át.
Péjó Lajos nyugállományú polgári védelmi előadó 1996. szeptember 16-án került a Bács-Kiskun Megyei Polgári Védelmi Parancsnokság, azon belül Kalocsa Polgári Védelmi Körzetparancsnokság, majd a jogutód szervezet állományába 2011. december 01-i nyugdíjba vonulásáig dolgozott. Munkáját a megbízhatóság, a precizitás, a polgári védelmi hivatás melletti teljes lojalitás jellemezte. Munkája elismeréseként több alkalommal is részesült megyei igazgatói és belügyminiszteri dicséretben, jutalomban. Alkalmazkodóképessége, szakmai hozzáértése nem csak a kollégái, de a települések polgármesterei, jegyzői és ügyintézői körében is népszerűvé tette. 
A polgári védelmi hivatás iránti elkötelezettsége a mai napig megmaradt. Felkérésre az elmúlt 12 évben folyamatosan részt vett a Bajai Katasztrófavédelmi Kirendeltség illetékességi területén lévő települési köteles és önkéntes polgári védelmi szervezetek felkészítésein, valamint a katasztrófavédelmi ifjúsági verseny állomásvezetőjeként nagyban hozzájárul a rendezvények sikeres lebonyolításához. Elhivatottsága és önzetlen segítőkészsége példa lehet mindannyiunk számára. Eddigi munkáját ezúton is köszönjük és a továbbiakhoz nagyon jó egészséget kívánunk.
A Bács-Kiskun Vármegyei Katasztrófavédelmi Igazgatóság igazgatója Bács-Kiskun vármegye polgári védelme érdekében nyújtott kimagasló teljesítménye elismeréseként emléktárgyat és oklevelet adományozott:
Bíró Gabriellának, Solt Város közbiztonsági referensének,
Mészáros Gábornénak, Páhi katasztrófavédelmi kapcsolattartójának,
Vizi Krisztiánnak, a Hírös Rescue Team tagjának.
A rendezvény végén állófogadás keretében köszöntöttük a díjazottokat.  Az állófogadást  a Fornetti Kft. támogatta, melyet ez úton is köszönünk.
Fotó: Kovács Andrea