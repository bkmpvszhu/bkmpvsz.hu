---
title: Katasztrófavédelmi ifjúsági verseny a kalocsai járásban (2022. 04. 07.)
date: 2022-04-09T07:38:39.737Z
coverImage: /images/0407-3.jpg
categories:
  - hirek
  - ifjusag
excerpt: "A Kalocsai Tűzoltóság fennállásának 150. évfordulója alkalmából
  rendezett eseménysorozat részeként április 7-én 16 általános iskolai és 5
  középiskolai csapat mérte össze tudását és ügyességét a Járási Ifjúsági
  Katasztrófavédelmi Versenyen. A Covid - járvány miatt két év elteltével
  megrendezett versenyt a Bajai Katasztrófavédelmi Kirendeltség és a Bács-Kiskun
  Megyei Polgárvédelmi Szövetség szervezte. "
---
A járás különböző településiről érkező 21 csapat tagjait és felkészítőiket *Gödön Sándor* tűzoltó ezredes, Bajai Katasztrófavédelmi Kirendeltség polgári védelmi felügyelője és Mészáros Zoltán, a Bács-Kiskun Megyei Polgári Védelmi Szövetség elnöke köszöntötte. A szabályok egyeztetése után sorshúzással döntötték el, hogy a csapatok melyik, jól előkészített állomáson kezdik meg a versenyt, amely elméleti és ügyességi feladatokból állt.

*A* fiatalok elméleti tudását a korosztályonként összeállított teszten mérték fel, míg az ügyességi versenyszámokhoz 11 állomáshelyet alakítottak ki. Az egyes feladatokat úgy állították össze, hogy azok ha játékos formában is, de csapatmunkát igényeljenek, az egymásra utaltság, az összetartozás érzése és élménye domináljon. A felszabadult hangulatú, vidám versenyen az a tudásanyag, azok a készségek kerültek előtérbe, amelyek egy-egy szituációban akár az élet megmentését is eredményezheti.

Középiskolás kategóriában az első három helyet, sorrendben a Bajai SZC Kalocsai Dózsa György Technikum és Kollégium Ászok, Sasok és Csajok csapatai nyerték.

Általános iskolás kategóriában első helyen a kalocsai Fényi Gyula Általános Iskola „Minden ami mozgatható”, második helyen a Solti Vécsei Károly Általános Iskola és AMI „Kacsarend”, harmadik helyen a géderlaki Szent László Általános Iskola csapata végzett.

A győztes csapatok kupát, érmet, oklevelet és ajándékcsomagot vehettek át, valamennyi résztvevő közreműködését emlék oklevéllel ismerték el. 

 

![](/images/0407-1.jpg)

![](/images/0407-2.jpg)

![](/images/0407-3.jpg)

![](/images/0407-4.jpg)

![](/images/0407-5.jpg)

![](/images/0407-6.jpg)

![](/images/0407-7.jpg)

![](/images/0407-9.jpg)

fotók: Kovács Andrea