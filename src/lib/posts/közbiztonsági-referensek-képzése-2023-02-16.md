---
title: Közbiztonsági referensek képzése
date: 2023. 02. 16.
coverImage: /images/20230219-3.jpg
categories:
  - hirek
  - kepzesek
excerpt: 2023. február 16-án Kalocsán, a Bajai Katasztrófavédelmi Kirendeltség a
  Bács-Kiskun Megyei Polgári Védelmi Szövetséggel együttműködve  a bajai és a
  kalocsai járás közbiztonsági referensei részére értekezletet és felkészítést
  tartott.
---
A kalocsai és bajai járás 38 településéből 24 I. és II. katasztrófavédelmi osztályba sorolt, ahol  jogszabályi rendelkezés alapján közbiztonsági referens segíti a polgármestert a katasztrófavédelmi feladatai megszervezésében és végrehajtásában. Az első napirendi pontban Gödön Sándor tű. ezredes polgári védelmi felügyelő áttekintette a közbiztonsági referensek feladatait az új, megváltozott jogszabályok tükrében. A második részben Kardosné Magony Mária tű. őrnagy Kalocsa járás katasztrófavédelmi megbízottja előadásában visszatekintett a 2022. évben végrehajtott feladatokra és gyakorlatokra, majd a 2023. év tervezett feladatait ismertette.  Ezután a 2022. év végén megváltozott jogszabályok áttekintése következett a közbiztonsági referensek szemszögéből. Az utolsó részében Gödön Sándor tű. ezredes, aki egyben a Szövetség szakmai alelnöke ismertette a Duna vízgyűjtőjének közelmúlt meteorológiai adatait, diagrammal illusztrálva a hegyekben lévő hóban tárolt vízkészleteket, majd a vízkárelhárítás települési feladatait mutatta be. Az értekezlet interaktív formában zajlott, így mindenki választ kaphatott felmerülő kérdéseire.

A tájékoztatót egy jó hangulatú ebéddel zárult, melyet a Bács-Kiskun Megyei Polgári Védelmi Szövetség támogatott. A Bács-Kiskun Megyei Polgári Védelmi Szövetség elkötelezett, hogy érdemben és hatékonyan támogassa a közbiztonsági referensek felkészítését és képzését, ezzel is hozzájárulva a településeken élők biztonságához.



![](/images/20230219-1.jpg)

![](/images/20230219-2.jpg)

![](/images/20230219-4.jpg)

![](/images/20230219-5.jpg)

![](/images/20230219-6.jpg)
