---
title: Jódtabletta gyakorlat (2022. 06. 08.)
date: 2022-06-08T19:15:21.971Z
coverImage: /images/2022-06-08-index.jpg
categories:
  - hirek
  - kepzesek
excerpt: A Bács-Kiskun Megyei Védelmi Bizottság, a Bács-Kiskun Megyei
  Katasztrófavédelmi Igazgatóság, a Bács-Kiskun Megyei Polgári Védelmi Szövetség
  és Harta Nagyközség közös rendezésében kettő település köteles polgári védelmi
  szervezeteibe beosztott személyek részvételével szakkiképzés és jódtabletta
  kiosztási gyakorlat zajlott június 8-án.
---
A Hartai Művelődési Ház adott otthont Harta és Dunatetétlen köteles polgári védelmi szervezeteibe beosztott személyek szakkiképzésének, melynek részeként a jódtabletta kiosztás eljárásrendjének begyakorlására is sor került. A Paksi Atomerőmű biztonságosan üzemel, melynek egyik záloga a többrétegű védelmi rendszer és a kiképzett személyi állomány. Nagyon kicsi az esélye annak, hogy olyan baleset történik, melynek során az erőműből radioaktív anyag kerül a környezetbe. Erre a kis eséllyel bekövetkező esetre készült fel a két település polgári védelmi szervezet teljes állománya. 

A polgári védelmi szervezetek felépítéséről és feladatairól, a lakosság riasztásával és a polgári védelmi szervezetek működésbe lépésével kapcsolatos feladatokról Gödön Sándor tű. ezredes és Kardosné Magony Mária tű. százados tartott előadást. A jódtabletta védelmi mechanizmusáról, adagolásáról Réfy Anita, Kalocsa Járási Hivatal Népegészségügyi osztályának járványügyi szakügyintézője tartott ismertetetőt.

Az elméleti ismeretek áttekintése után lemodellezték azt a folyamatot, amely a polgármester riasztásától a polgári védelmi szervezetek működésbe lépéséig tartott. Ez után következett a jódtabletta osztó helyek kialakítására, ahol előbb a kiosztás folyamatát mutatták be, majd a jelen lévők bevonásával egyben végre is hajtották azt.

A gyakorlaton részt vettek a Paksi Atomerőmű 30 km-e körzetben lévő Bács-Kiskun megyei települések közbiztonsági referensei is, akik településükön közvetlenül segítik a védekezésért felelős személy, vagyis a polgármester ez irányú munkáját. A több mint 150 főt megmozgató gyakorlatban Dollenstein László Harta és Pálfi Mihályné Dunatetétlen polgármestere aktívan részt vett. A gyakorlatot megtekintette dr. Bedics Andrea Kalocsa Helyi Védelmi Bizottság elnöke és Mészáros Zoltán, a Bács-Kiskun Megyei Polgári Védelmi Szövetség elnöke.

![](/images/2022-06-08-1.jpg)

![](/images/2022-06-08-2.jpg)

![](/images/2022-06-08-3.jpg)

![](/images/2022-06-08-4.jpg)

![](/images/2022-06-08-5.jpg)

![](/images/2022-06-08-6.jpg)

![](/images/2022-06-08-7.jpg)