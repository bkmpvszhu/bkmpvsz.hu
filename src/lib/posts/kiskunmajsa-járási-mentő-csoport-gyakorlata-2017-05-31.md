---
title: Kiskunmajsa Járási Mentő Csoport gyakorlata (2017. 05. 31.)
date: 2017-05-31T14:27:00.469Z
coverImage: /images/20170531-3.jpg
categories:
  - kepzesek
excerpt: A 2013-ban alakult meg az önkéntesekből álló járási mentőcsoport
  Kiskunmajsán. Feladatuk, hogy a járás mértékadó veszélyeztetettségéből –
  belvíz, valamint rendkívüli időjárási veszélyhelyzetek – adódó helyzetek során
  jelentkező lakosságvédelmi szakfeladatokat ellássa. Bevonásukra akkor kerül
  sor, ha az előállt helyzet kezelésére, felszámolására a katasztrófavédelem
  hivatásos erői – egyéb igénybevétel miatt – nem, vagy nem kellő erővel állnak
  rendelkezésre.  A mentőcsoport a nemzeti minősítést korábban megszerezte,
  május 31-én a szintentartó gyakorlatát tartotta.
---


![](/images/20170531-1.jpg)

![](/images/20170531-2.jpg)

![](/images/20170531-4.jpg)

![](/images/20170531-5.jpg)

![](/images/20170531-6.jpg)

![](/images/20170531-7.jpg)

![](/images/20170531-8.jpg)

A gyakorlat alapját Kömpöc külterületét érő szélvihar, és nagyobb mennyiségű eső adta. A rendkívüli időjárás miatt több fa dőlt az utakra teljes útzárat képezve. A környező településeket is érő vihar miatt a kiskunhalasi tűzoltók korlátozott erőkkel tudnak a település érdekében beavatkozni, ezért a Kömpöci Önkéntes Települési Mentőcsoport mellett a Kiskunmajsai Járási Önkéntes Mentőcsoport tagjait is riasztották.

A gyakorlat részeként út közben az egyik szállító jármű defektet kapott, a kerék cseréjére a helyszínen került sor. Kiérkezés után megkezdték a Bázispont kialakítását, tereprendezéssel, sátorállítással és annak berendezésével, (vezetésirányítás, élelmezés) valamint aggregátor beüzemelésével. Ezen felül egészségügyi ellátó hely is kialakításra került. 

A gyakorlat során a mentőcsoportok és a helyszínen lévő hivatásos egység között folyamatos volt a kommunikáció, és a koordinált kárfelszámolási tevékenység. Mintegy 6 órányi megfeszített munkával sikerült minden utat járhatóvá tenni.

A Bács-Kiskun Megyei Polgári Védelmi Szövetség a gyakorlatot tagjai részvételével és anyagi hozzájárulással támogatta.