---
title: Közös rendezvény a Honvédség népszerűsítéséért (2022. 12. 05.)
date: 2022-12-05T19:31:31.493Z
coverImage: /images/20221205-2.jpg
categories:
  - hirek
  - ifjusag
excerpt: A Bács-Kiskun Megyei Polgári Védelmi Szövetség támogatásával a
  kecskeméti 13. Hadkiegészítő Toborzó Iroda december 5-én Mikulás Kupa
  Fekvenyomó Bajnokságot rendezett.
---
Ahogy a Légoltalom és a Légoltalmi Liga a honvédelem rendszerében működött, úgy ez a jogutód polgári védelemre is igaz. E természetes kapcsolat keretében valósult meg a fekvenyomó verseny, amelyen a helyi középiskolások mellett bajai, kiskunhalasi, nagykőrösi, ceglédi, szolnoki és budapesti diákok, közel 60-an indultak. A verseny színhelye a Kecskeméti Szakképzési Centrum a Gáspár András Technikum tornacsarnoka volt.

A verseny fő célja a honvédelmi nevelés népszerűsítése, emellett az egészséges, sportos életmód fontosságára való figyelemfelhívás. A fiatalok hét kategóriában mérkőztek meg egymással.

A sportesemény presztízsét jelzi, hogy a Honvédelmi Minisztérium és a Honvédelmi Sportszövetség képviselői is ellátogattak a megméretésre.

A kategóriák első három helyezettje gravírozott trófeát kapott és minden résztvevőnek érmet akasztottak a nyakába. A Bács-Kiskun Megyei Polgári Védelmi Szövetség különdíját Györgyi Adrián kapta, aki a legjobb testsúly/emelt súly hányadossal rendelkezett. 62,7 kilót testsúllyal 132,5 kilót nyomott ki fekve.

https://www.baon.hu/helyi-kozelet/2022/12/fekvenyomo-bajnoksagot-rendezett-a-honvedseg-a-gasparban-galeriaval

![](/images/20221205-1.jpg)

![](/images/20221205-3.jpg)

![](/images/20221205-4.jpg)

![](/images/20221205-5.jpg)

![](/images/20221205-6.jpg)

![](/images/20221205-7.jpg)

![](/images/20221205-8.jpg)

![](/images/20221205-9.jpg)

![](/images/20221205-index.jpg)