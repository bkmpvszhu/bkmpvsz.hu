---
title: Közös ünneplés
date: 2023. 03. 01.
coverImage: /images/20230301-05.jpg
categories:
  - hirek
excerpt: A Bács-Kiskun Vármegyei Katasztrófavédelmi Igazgatóság a Bács-Kiskun
  Megyei Polgári Védelmi Szövetséggel közösen ünnepi állománygyűlésen emlékezett
  meg a Nemzetközi Polgári Védelem Napjáról. A rendezvényt megtisztelte
  jelenlétével Kovács Ernő, a Bács-Kiskun Vármegyei Kormányhivatal főispánja,
  Zombor Attila, a Bács-Kiskun Vármegyei Kormányhivatal főigazgatója, dr. Fekecs
  Dénes, a Bács-Kiskun Megyei Polgárőrszövetség elnöke és Lipóthné Komjáti
  Andrea a Magyar Vöröskereszt Bács-Kiskun Megyei Szervezetének igazgatója.
---
Az ünnepséget Huszár Tibor tűzoltó ezredes, a Bács-Kiskun Vármegyei Katasztrófavédelmi Igazgatóság igazgatója nyitotta meg és köszöntötte a résztvevőket. Ezt követően a meghívott vendégek és az állomány Kaszala Zoltán tűzoltó főhadnagy, Kunszentmiklós járás katasztrófavédelmi megbízottjának ünnepi beszédét hallhatták. „Ma azokra a hősökre emlékezünk, akik a Légoltalmi Liga közel 90 éves megalapítása óta életüket adták a lakosság védelme, életének megóvása érdekében. Azokra a hősökre emlékezünk, akik a mai napig önzetlenül honfitársaik, embertársaik, a civil lakosság segítségére sietnek”- kezdte beszédét a főhadnagy, majd felidézte - a kezdetektől napjainkig - a polgári védelem történetét, feladatait, valamint a szervezet életében bekövetkezett változásokat. Az ünnepi beszéd után emlékplakett és elismerések átadására került sor.

A Bács-Kiskun Megyei Polgári Védelmi Szövetség által alapított Benke László emlékplakett elismerésben legfeljebb két fő részesülhet egy évben, akik kimagasló munkát végeztek a szövetség célkitűzéseinek megvalósulásában. A polgári védelem területén tanúsított munkája elismeréséül a Bács-Kiskun Megyei Polgári Védelmi Szövetség Polgár Pál tűzoltó alezredes részére Benke László Emlékplakettet adományozott, melyet Mészáros Zoltán, a Bács-Kiskun Megyei Polgári Védelmi Szövetség elnöke adott át.

A Bács-Kiskun Megyei Polgári Védelmi Szövetség nemzetközi kapcsolatai részeként öt ország - Szlovénia, Horvátország, Szerbia, Románia és Magyarország - részvételével 2022. július 27-31 között Baján nagy sikerrel nemzetközi ifjúsági tábort rendezett. A több mint 100 fős tábor megszervezése, a különféle rendezvények és programok minden résztvevő értékelése alapján példaértékű volt. A tábor sikeres megvalósulása érdekében végzett kiemelkedő és példamutató helytállásáért a Bács-Kiskun Megyei Polgári Védelmi Szövetség elismerésben részesítette:

Gödön Sándort, a Bács-Kiskun Megyei Polgári Védelmi Szövetség szakmai alelnökét,

Jakity Ágotát, a Bács-Kiskun Megyei Polgári Védelmi Szövetség bácsalmási koordinátorát,

Gémes Franciskát, a Bács-Kiskun Megyei Polgári Védelmi Szövetség kiskunhalasi koordinátorát,

Balatonné Sáfrány Erikát, a Bács-Kiskun Megyei Polgári Védelmi Szövetség bajai koordinátorát és

Mészárosné Kleineisel Évát, a Bács-Kiskun Megyei Polgári Védelmi Szövetség tagját.



C﻿ikk, fotó: Kovács Andrea

![](/images/20230301-02.jpg)

![](/images/20230301-06.jpg)

![](/images/20230301-03.jpg)

![](/images/20230301-04.jpg)

![](/images/20230301-07.jpg)

![](/images/20230301-08.jpg)

![](/images/20230301-09.jpg)

![](/images/20230301-10.jpg)

![](/images/20230301-11.jpg)

![](/images/20230301-12.jpg)

![](/images/20230301-13.jpg)

![](/images/20230301-14.jpg)

![](/images/20230301-16.jpg)

![](/images/20230301-17.jpg)
