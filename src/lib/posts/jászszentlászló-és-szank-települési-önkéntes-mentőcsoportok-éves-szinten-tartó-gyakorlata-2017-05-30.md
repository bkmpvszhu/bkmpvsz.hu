---
title: Jászszentlászló és Szank települési önkéntes mentőcsoportok éves szinten
  tartó gyakorlata
date: 2017. 05. 30.
coverImage: /images/20170530-3.jpg
categories:
  - kepzesek
excerpt: " "
---
A gyakorlat feltételezése szerint Jászszentlászló település körzetében viharos erejű szél kíséretében nagy mennyiségű csapadék esett rövid idő alatt. A Kiskunmajsai és a környező járásokat sújtó rendkívüli időjárás tömeges jelzései miatt a Kiskunfélegyházi Hivatásos Tűzoltó-parancsnokság nem tud beavatkozó erőket küldeni. Jászszentlászló település polgármestere a kialakult helyzetet mérlegelve utasítást adott az önkéntes polgári védelmi szervezet alkalmazására.

A munkavédelmi oktatást követően az önkéntesek a kárhelyszínre vonultak. A jelzett hely megközelítése során egy a viharban leszakadt faág útakadályt képezett, majd egy fát pedig ki kellett vágni, melyet a műszaki komponens tagjai láncfűrésszel és kézi erővel eltávolítottak. A munkálat közben az egyik személy megsérült a kezén, akit az egészségügyi személyzet a helyszínen ellátott. A nagy mennyiségű felgyülemlett csapadék veszélyeztette a lakóépületeket. A veszélyeztetés megszüntetése homokzsák pakolással és szivattyúzással történt, ezzel párhuzamosan a földút talajegyengetésével a lakóépületek megközelíthetőségén javítottak.

A Bács-Kiskun Megyei Polgári Védelmi Szövetség a gyakorlatot tagjai részvételével és anyagi hozzájárulással támogatta.

![](/images/20170530-1.jpg)

![](/images/20170530-2.jpg)

![](/images/20170530-4.jpg)

![](/images/20170530-5.jpg)

![](/images/6.jpg)

![](/images/20170530-7.jpg)

![](/images/20170530-8.jpg)
