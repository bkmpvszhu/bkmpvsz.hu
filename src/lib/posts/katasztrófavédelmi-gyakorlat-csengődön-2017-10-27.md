---
title: Katasztrófavédelmi gyakorlat Csengődön
date: 2017-10-27T00:00:00.000Z
coverImage: /images/20171027-1.jpg
categories:
  - kepzesek
excerpt: 2017. október 27-én Csengődön került sor Csengőd, Tabdi, Kaskantyú és
  Soltszentimre települési polgári védelmi szervezetei közös gyakorlatára,
  melyhez csatlakozott Csengőd települési önkéntes mentőcsoportja.
---

A helyi művelődési házban a Magyar Honvédség szakemberei az Önkéntes Területvédelmi Tartalékos rendszerről szóló ismertetőt tartottak, majd ezt követően a gyakorlattal összefüggően elméleti felkészítés történt, és a térségre jellemző veszélyeztető hatások (belvíz és rendkívüli időjárás) elleni fellépést gyakorolták.

A gyakorlat alapját Csengőd térségét érő jelentős szélvihar és nagyobb mennyiségű eső szolgálta. Az épületekben komoly kár keletkezett, az úttestekre dőlő fa a közlekedést lehetetlenítette el, illetve a laposabb részeken összegyűlő belvizet kellett kezelni. Ennek keretében a polgári védelmi szervezetek és a mentőcsoport szivattyúzási, favágási- és darabolási, homokzsákolási feladatokat végzett, működésbe léptette az átmeneti nappali melegedő ellátást, továbbá sérültek látott el.

A Bács-Kiskun Megyei Polgári Védelmi Szövetség a gyakorlatot tagjai részvételével és anyagi hozzájárulással támogatta.

![](/images/20171027-2.jpg)

![](/images/20171027-4.jpg)

![](/images/20171027-5.jpg)

![](/images/20171027-6.jpg)

![](/images/20171027-3.jpg)
