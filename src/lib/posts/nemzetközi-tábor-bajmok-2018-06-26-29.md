---
title: Nemzetközi tábor - Bajmok (2018. 06. 26-29.)
date: 2018-06-30T18:55:49.221Z
coverImage: /images/201807-index.jpg
categories:
  - ifjusag
excerpt: "2018. július 26-a és 29-e között immár 13. alkalommal találkozott 5
  ország (Horvátország, Szerbia, Szlovénia, Románia és Magyarország) több mint
  100 diákja és felnőtt kísérője, ezúttal a szerbiai Bajmokon. "
---
Ezen a nemzetközi találkozón hagyományosan képviselteti magát a Bács-Kiskun Megyei Polgári Védelmi Szövetség. Szervezetünk részéről azokat a gyermekeket visszük ki, akik a megyei katasztrófavédelmi ifjúsági verseny általános- és középiskolai kategóriában az első helyezést érték el.

Ez a tábor is a könnyed szórakozásról, a szakmai megmérettetésről és a baráti kapcsolatok ápolásáról szólt. A közös programok közé tartozott a bemutatkozó est, melyen részünkről egy szavalat és egy mindenkit lenyűgöző néptáncbemutató kápráztatta el a résztvevőket, továbbá a kiváló környezetben fekvő bácskossuthfalvi strandon való fürdőzés és a természetesen az elmaradhatatlan szakmai vetélkedő. Utóbbi a magyarországi katasztrófavédelmi vetélkedőkön megismert és egyéb ügyességi számokon alapult, melyen a Bács-Kiskun Megyei Polgári Védelmi Szövetség egyik csapata második helyezést ért el. A csapat tagjai: Radva Erzsébet, Vén Anikó, Tóth Szabolcs, Rigó Márk és Szűcs Tibor. Gratulálunk a szép helyezéshez! Találkozunk jövőre, ezúttal Szlovéniában.

![](/images/201807-1.jpg)

![](/images/201807-2.jpg)

![](/images/201807-7.jpg)

![](/images/201807-3.jpg)

![](/images/201807-4.jpg)

![](/images/201807-5.jpg)

![](/images/201807-6.jpg)