---
title: Kiskunmajsai Járási Mentőcsoport gyakorlata (2020. 10. 30.)
date: 2020-10-30T17:17:00.159Z
coverImage: /images/20201030-1.jpg
categories:
  - kepzesek
excerpt: A kiskunmajsai járásban 2013-ban alakult meg az önkéntesekből álló
  járási mentőcsoport. A területre jellemző veszélyeztető hatások, jellemzően a
  belvíz és a rendkívüli időjárási veszélyhelyzetek elleni fellépés képességével
  rendelkeznek. A mentőcsoport a nemzeti minősítést korábban megszerezte,
  október 30-án az éves szinten tartó gyakorlatát tartotta.
---
A gyakorlatot meglátogatta **Mészáros Zoltán**, a Bács-Kiskun Megyei Polgári Védelmi Szövetség elnöke és **dr. Kiss Melinda** Kiskunmajsa Járási Hivatal vezetője. Megnyitójában Mészáros Zoltán méltatta az önként szolgálatot vállalók elkötelezettségét, továbbá biztosította a megjelenteket, hogy a Bács-Kiskun Megyei Polgári Védelmi Szövetség, ahogy a múltban, úgy a jövőben is támogatja a járási mentőcsoportok működését és fejlesztését.

A gyakorlat feltételezése alapján a térséget sújtó rendkívüli szélvihar és esőzés miatt a katasztrófavédelem hivatásos erői mellett a járási mentőcsoport alkalmazására is szükség volt. A vihar következményeinek felszámolása érdekében útzárat képező és épületre dőlt fákat távolítottak el, károsodott épület dúcolását, pincékből vízszivattyúzást, földút karbantartását végezték. A gyakorlat részeként bázis kialakítását és üzembe helyezését, valamint balesetet szenvedett mentőcsoport tag elsősegélyben való részesítését is gyakorolták.

A gyakorlat zárásaként **Kiss Zoltán tű. alezredes**, a Kiskunhalas Katasztrófavédelmi Kirendeltség polgári védelmi felügyelője megállapította, a Kiskunmajsai Járási Mentőcsoport ismét bizonyította, hogy mutatott képessége alapján alkalmas az önálló feladatellátásra, és szükség esetén érdemben tudja támogatni a katasztrófavédelmi erőket.

![](/images/20201030-2.jpg)

![](/images/20201030-3.jpg)

![](/images/20201030-4.jpg)

![](/images/20201030-5.jpg)

![](/images/20201030-6.jpg)

![](/images/20201030-7.jpg)

![](/images/20201030-8.jpg)

![](/images/20201030-9.jpg)

![](/images/20201030-10.jpg)