---
title: Gyakorlatoztak a Tüzes Kunok
date: 2023. 04.29.
coverImage: /images/230429gyakorlat.jpg
scaleDown: true
categories:
  - kepzesek
excerpt: Ismét gyakorlatot tartott a Tüzes Kunok Járási Mentőcsapat. Favágás,
  pásztakészítés, szivattyúzás, valamint a rendelkezésre álló technikai eszközök
  használata volt a feladat.
---
![](/images/230429gyakorlat1.jpg)

![](/images/230429gyakorlat2.jpg)

![](/images/230429gyakorlat4.jpg)

![](/images/230429gyakorlat6.jpg)

![](/images/230429gyakorlat7.jpg)

![](/images/230429gyakorlat7c.jpg)

![](/images/230429gyakorlat9.jpg)

A csoport az elmúlt években bizonyította, hogy a Dél-Magyarszági Tűzoltó és Technika Mentő Egyesülettel együttműködve hatékonyan tudja segíteni a hivatásos tűzoltók munkáját. Lassan egy évtizede lesz annak, hogy megalakult az önkéntesekből, volt és jelenlegi tűzoltókból álló Tüzes Kunok Járási Mentőcsapat, amely szoros együttműködésben van a Dél-Magyarországi Tűzoltó és Technikai Mentő Egyesülettel. A szervezetet azért hozták létre, hogy hatékonyan tudja segíteni a hivatásos tűzoltókat. Erre az elmúlt években számtalan példa (<https://halasmedia.hu/rovatok/szirena/ket-erdotuzolto-terepjaro-kerult-kiskunhalasra>) volt. A felszereltségük gyarapodott, ráadásul saját járművekkel rendelkeznek. Egyik VW Amarok közreműködött a szombati buszbalesetben (<https://halasmedia.hu/rovatok/szirena/buszbaleset-kiskunhalas-kozeleben-9-serultet-szallitottak-korhazba>) érintett utasok szállításában is. Az eszközöket, terepjárókat nemcsak éles helyzetekben, hanem gyakorlatokon is alkalmazzák. Legutóbb szombaton délelőtt, a Sóstó közelében.

A Tüzes Kunok tagsága telefonjára kapott egy riasztást, reggel 8 órára be kellett érkezniük a kiskunhalasi tűzoltólaktanyába. A mostani gyakorlatnak - amely a Bács-Kiskun Megyei Polgári Védelmi Szövetség segítségével valósult meg - helyszíne a Sóstó környéke volt. A műszaki komponensnek az volt a feladata, hogy megtisztítsa a belógó ágaktól, az elkorhadt fáktól az utat. Ez egyébként éles helyzetben is előfordulhat, az erdőtüzeknél így lehet segíteni a tűzoltóautók mozgását. Kipróbálták a quadot is, valamint a VW Amarokon lévő oltóberendezést is. Feladat volt egy pászta készítése, valamint a szivattyú használata is. A logisztikai komponens egy sátor felállításával alakított ki egy bázist.

Jáger Levent - Halasmédia
Fotó: Halasmedia
