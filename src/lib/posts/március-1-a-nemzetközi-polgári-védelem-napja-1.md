---
title: " Március 1. a Nemzetközi Polgári Védelem Napja"
date: 2025-03-04T18:57:21.404Z
coverImage: /images/2-2025-02-04.jpg
scaleDown: false
categories:
  - hirek
excerpt: A Bács-Kiskun Vármegyei Katasztrófavédelmi Igazgatóság a Bács-Kiskun
  Vármegyei Polgári Védelmi Szövetséggel közösen ünnepi állománygyűlésen
  emlékezett meg a Nemzetközi Polgári Védelem Napjáról.
---
Az ünnepséget Huszár Tibor tűzoltó dandártábornok, a Bács-Kiskun Vármegyei Katasztrófavédelmi Igazgatóság igazgatója nyitotta meg és köszöntötte a résztvevőket. Ezt követően a meghívott vendégek és az állomány Szipőcs Péter tűzoltó alezredes, a Kiskunhalasi Katasztrófavédelmi Kirendeltség polgári védelmi felügyelőjének ünnepi beszédét hallhatták. „A világ folyamatosan változik, és ezzel együtt változnak azok a fenyegetések is, amelyekkel szembe kell néznünk. A természeti katasztrófák, a technológiai balesetek, a világjárványok, az energiaválság és a geopolitikai konfliktusok egyre összetettebb feladatokat rónak a polgári védelemre” - kezdte beszédét az alezredes, majd felidézte - a kezdetektől napjainkig - a polgári védelem történetét, feladatait, valamint a szervezet életében bekövetkezett változásokat. Az ünnepi beszéd után emlékplakett és elismerések átadására került sor.

A Bács-Kiskun Vármegyei Polgári Védelmi Szövetség által alapított Benke László emlékplakett elismerésben legfeljebb két fő részesülhet egy évben, akik kimagasló munkát végeztek a szövetség célkitűzéseinek megvalósulásában. A polgári védelem területén tanúsított munkája elismeréséül a Bács-Kiskun Vármegyei Polgári Védelmi Szövetség Szalka Zoltánné Székely Róza részére Benke László Emlékplakettet adományozott, melyet Mészáros Zoltán, a Bács-Kiskun Vármegyei Polgári Védelmi Szövetség elnöke adott át.

A védelmi igazgatásban végzett munkájának elismeréséül a Bács-Kiskun Vármegyei Polgári Védelmi Szövetség oklevelet és ajándéktárgyat adományozott Telek Zoltánnak.

A Bács-Kiskun Vármegyei Katasztrófavédelmi Igazgatóság igazgatója Bács-Kiskun vármegye polgári védelme érdekében nyújtott kimagasló teljesítménye elismeréseként emléktárgyat és oklevelet adományozott:

Szabó Csillának, Tiszakécske Város Önkormányzata közbiztonsági referensének

Gerse Józsefnek, a Kiskunmajsai Járási Mentőcsoport tagjának

Gáspár Lászlónak, Baja Járási Hivatal munkatársának.



K﻿ovács Andrea

![](/images/1-2025-02-04.jpg)

![](/images/4-2025-02-04.jpg)

![](/images/3-2025-02-04.jpg)

![](/images/5-2025-02-04.jpg)

![](/images/6-2025-02-04.jpg)

![](/images/7-2025-02-04.jpg)

![](/images/8-2025-02-04.jpg)

![](/images/9-2025-02-04.jpg)

![](/images/10-2025-02-04.jpg)

![](/images/11-2025-02-04.jpg)

![](/images/12-2025-02-04.jpg)

![](/images/13-2025-02-04.jpg)

![](/images/15-2025-02-04.jpg)