---
title: "Tüzes Kunok szintentartó gyakorlata"
date: "2021-05-01"
categories:
- "hirek"
coverImage: "/images/kunok.JPG"
excerpt: "A kiskunhalasi, kiskunmajsai és tompai önkéntesekből álló szervezet hét évvel ezelőtt alakult meg és több alkalommal, éles helyzetben is bizonyították rátermettségüket."
---

A kiskunhalasi, kiskunmajsai és tompai önkéntesekből álló szervezet hét évvel ezelőtt alakult meg és több alkalommal, éles helyzetben is bizonyították rátermettségüket.

A május 8-i gyakorlat aktualitását kettő dolog indokolta. Az egyik a rendszeres, évenkénti készségfejlesztő, 
szintentartó mechanizmus, a másik a tavalyi évben kapott 2 db VW Amarok erdőtüzes gépjármű rendszerbe állítása, 
amelyek a kisebb tüzek és viharkárok felszámolása során segíti az önkéntesek munkáját.

Régi igazság, a technikai eszköz annyit ér, amennyit a képességéből hasznosítani lehet. Erre épült a gyakorlat. 
A két jármű, valamint a hozzá rendszeresített eszközök ismertetése, majd használatuk begyakorlása külön-külön csoportban 
párhuzamosan folyt Babud Jenő tű. ezredes, a Kiskunhalasi Katasztrófavédelmi Kirendeltség vezetőjének irányításával. 
Ezek után járművezetési, csörlőzési, szivattyúzási, tűzoltási, rönkdarabolási és sérültellátási feladatok végzésével adtak tanúbizonyságot képzettségükről a kezelők.

A mentőcsoport logisztikai komponense is aktív volt, előbb a vezetési pontot állította fel és rendezte be, majd az ebéd 
elkészítéséről gondoskodott.

A kitűzött cél megvalósult, immár mindkét járműre 2-2 váltásnyi kiképzett személyzet áll rendelkezésre, akik a jármű és a 
hozzá rendszeresített eszközök szakszerű kezelését elsajátították.

A gyakorlaton jelen volt dr. Jackovics Péter tű. ezredes, BM OKF Veszélyhelyzet-kezelési főosztályvezető, a Hunor 
Mentőszervezet parancsnoka, Szabó Antal tű. alezredes megyei polgári védelmi főfelügyelő és Mészáros Zoltán, a 
Bács-Kiskun Megyei Polgári Védelmi Szövetség elnöke is, akik elégedetten nyilatkoztak a helyi és a megyei sajtó képviselőinek a Tüzes Kunok Járási Mentőcsoport tagjainak felkészültségéről.

A gyakorlat megvalósulását a Bács-Kiskun Megyei Polgári Védelmi Szövetség támogatta.

[Tovűbbi képek itt](https://halasmedia.hu/rovatok/szirena/gyakorlaton-probalta-ki-az-uj-terepjaroit-a-tuzes-kunok-mentocsapat).