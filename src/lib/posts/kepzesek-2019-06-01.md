---
title: "Újraminősítő gyakorlatok"
date: "2019-06-01"
categories:
# Szedd ki a hashtaget a sor elejerol hogy aktivald a kategoriat
#  - "hirek"
 - "kepzesek"
#  - "ifjusag"
coverImage: "https://www.katasztrofavedelem.hu/application/uploads/images/header/767934.jpg"
excerpt: Sugovica, Wesselényi és Kígyós Járási Mentőcsoportok újraminősítő gyakorlata
---
A Bács-Kiskun Megyei Katasztrófavédelmi Igazgatóság Bajai Katasztrófavédelmi Kirendeltség I. félévi munkatervének megfelelően 2019. június 1-én a kirendeltség három járásának – Baja, Kalocsa és Bácsalmás - mentőcsoportjai bizonyították felkészültségüket és jártasságukat a vízkárelhárítási részfeladatokban.

A gyakorlat előző napi riasztással indult, majd a mentőcsoport tagjai megjelentek a gyakorlat helyszínén Baján a Petőfi-szigeten. Rövid munkavédelmi oktatás után a résztvevők a gyakorlat helyszínére távoztak, majd a foglalkozásvezetők irányításával megkezdődött a gyakorlás. A vízi mentő foglalkozási helyen bemutatásra került a helyes vízből való személyi mentés, illetve az ezt követő elsősegély nyújtási tevékenység. Az ide beosztott vízi mentők gyakorolták a különféle kötélkötések végrehajtását, tárgyak és személyek vonatkozásában.

A vízkárelhárítási egységek több foglalkozási helyen váltották egymást.

Nyúlgát építése homokzsákból töltés magasítás céljából 2 sorban, 3 zsák magasan, 10 m hosszan
Bordás megtámasztás készítése homokzsákból töltés megcsúszás ellen bordák kialakítása 2 zsák szélességben, 4 zsák magasan töltés lábtól töltés koronáig
Ellennyomó medence készítése altalajtörés elleni védekezés: buzgár elfogás: 2 sor szélességben, 3 sor magasan, 3 m átmérőben
Beaver típusú felfújható mobilgát létesítésének gyakorlása, alkalmazásának lehetőségei, a résztvevők először levegővel majd vízzel töltötték fel a kétrészes mobilgátat.
Logisztikai egység tagjai a kemping kijelölt területén felépítették a konyha sátrat illetve az étkező sátrat. A logisztikai egység gasztronómiában jártas tagjai két bográcsban pörköltet főztek a gyakorlaton résztvevő állománynak. A többiek segédkeztek ebben, illetve az étkezősátor berendezését és a terítést végezték. A logisztikai egység ezen felül a foglalkozási helyeken dolgozók részére ásványvizet folyamatosan biztosított.

A gyakorlatot követően a résztvevők jó étvággyal elfogyasztották az időközben megfőtt pörköltet.  

A gyakorlat megvalósulásának anyagi hátterét a Bács-Kiskun Megyei Katasztrófavédelmi Igazgatóság, a Bács-Kiskun Megyei Polgári Védelmi Szövetség illetve Baja Város Önkormányzata biztosította.