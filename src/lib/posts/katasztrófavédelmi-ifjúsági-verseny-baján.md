---
title: Katasztrófavédelmi ifjúsági verseny Baján
date: 2024-06-06T03:40:49.100Z
coverImage: /images/2024-05-30-index.jpg
scaleDown: false
categories:
  - hirek
  - ifjusag
excerpt: 2024. május 30-án Baján a Bács-Kiskun Vármegyei Katasztrófavédelmi
  Igazgatóság Bajai Katasztrófavédelmi Kirendeltsége és a Bajai Hivatásos
  Tűzoltóparancsnoksága a korábbi évek hagyományainak megfelelően ez évben is
  nagy sikerrel megrendezte a katasztrófavédelmi ifjúsági versenyt. A versenyt a
  Magyar Polgári Védelmi Szövetség és a Bács-Kiskun Vármegyei Polgári Védelmi
  Szövetség anyagiakban is támogatták, melyre meghívást kapott Dr. Muhoray Árpád
  ny. pv. vezérőrnagy az MPVSZ szakmai alelnöke is.
---
![](/images/2024-05-30-01.jpg)

![](/images/2024-05-30-02.jpg)

![](/images/2024-05-30-03.jpg)

![](/images/2024-05-30-04.jpeg)

![](/images/2024-05-30-05.jpg)

![](/images/2024-05-30-06.jpg)

![](/images/2024-05-30-07.jpg)

![](/images/2024-05-30-08.jpg)

![](/images/2024-05-30-09.jpg)

![](/images/2024-05-30-10.jpeg)

![](/images/2024-05-30-11.jpeg)

![](/images/2024-05-30-12.jpeg)

![](/images/2024-05-30-13.jpeg)

![](/images/2024-05-30-14.jpg)

![](/images/2024-05-30-15.jpg)

![]()

![](/images/2024-05-30-16.jpg)

![](/images/2024-05-30-16a.jpg)

![](/images/2024-05-30-18.jpeg)

![](/images/2024-05-30-19.jpeg)

![](/images/2024-05-30-20.jpg)

![](/images/2024-05-30-21.jpg)

![](/images/2024-05-30-22.jpeg)

![](/images/2024-05-30-23.jpeg)

![](/images/2024-05-30-23a.jpg)

![](/images/2024-05-30-24.jpg)

![](/images/2024-05-30-31.jpg)

![](/images/2024-05-30-32.jpg)

![](/images/2024-05-30-33.jpg)

![](/images/2024-05-30-34.jpeg)

![](/images/2024-05-30-35.jpeg)

![](/images/2024-05-30-36.jpeg)

![](/images/2024-05-30-37.jpg)

![](/images/2024-05-30-38.jpg)

A rendezvény célja volt, hogy a versenyre készülve az általános- és középiskolás tanulók megismerjék környezetük veszélyforrásait és az ellenük való védekezés lehetőségeit, a versenyen pedig elméletben és gyakorlatban, játékos formában adjanak számot az elsajátított veszélyhelyzeti ismeretekről a természeti és ipari katasztrófák következményei felszámolásánál.
A verseny helyszíne Baján a Petőfi szigeten a Radnóti Miklós Kollégium parkolójában volt. A versenybizottság elnöki teendőit Gödön Sándor tű. ezredes, a kirendeltség polgári védelmi felügyelője, a vármegyei Polgári Védelmi Szövetség alelnöke látta el. A versenyre 6 általános iskolai és 7 középiskolás csapat nevezett, azonban kezdésig még 2 csapat beérkezett, így mindösszesen 15 csapat vetélkedett a kupákért, érmekért, helyezésekért. A diákokat a csapatokat felkészítő tanárok kísérték, köztük volt Balatonné Sáfrány Erika tanárnő is a bajai nyári polgári védelmi táborok egyik fő szervezője.
A versenybizottság 7 állomáshelyet rendezett be, amelyeken körforgásszerűen haladva küzdöttek a csapatok. Az állomások a következők voltak: elméleti versenyszám- katasztrófavédelmi tesztlapok kitöltése, füstsátorban álarcban tárgyak megkeresése, tűzoltó feladatok végrehajtása beöltözve, nyúlgátépítés homokzsákokból, elsősegélynyújtás-sérültszállítás, viharjelzési és tűzoltókészülék ismereti activity, puttonyfecskendővel célbalövés, – melyek megoldása során a kijelölt döntnökök által ténylegesen felmérésre és értékelésre került minden csapat és egyedi versenyző. Minden helyszínen egyszerre 2 csapat versenyzett, 15 perc állt rendelkezésükre a feladatokra.
Az eredményhirdetéskor a felsorakozott csapatokat a versenyt támogató MPVSZ elnöksége nevében Dr. Muhoray Árpád ny. pv. vezérőrnagy köszöntötte, értékelte nagyon hasznosnak és példa értékűnek a bajai versenyt, fejezte ki elismerését a vetélkedő csapatoknak, felkészítő tanáraiknak, a szervező katasztrófavédelmi kirendeltségnek és a bajai tűzoltóknak. A versenyről a Bajai Televízió is tudósított.
A díjakat, okleveleket, kupákat, érmeket Dr. Muhoray Árpád és Ossó János tűzoltó ezredes úr, a Bajai Katasztrófavédelmi Kirendeltség vezetője adták át. Minden csapat minden tagja kapott személyes elismerésként egy kis ajándékcsomagot is, üres kézzel egy gyermek sem tért haza. Első helyezést ért el az általános iskolások kategóriában a Bajai Szentistváni Általános Iskola „Túróscsuszák” csapata, középiskolás kategóriában pedig a Déli ASzC Bereczki Máté Mezőgazdasági és Élelmiszeripari Technikum és Szakközépiskola „Perzselő Bereczkisek” csapata.   A vármegyei katasztrófavédelmi igazgató Huszár Tibor tű. dandártábornok úr telefonon mondott köszönetet a verseny szervezőinek, támogatóinak, fejezte ki azon szándékát, hogy az ifjúság megszólítása, felkészítése érdekében továbbra is megszerveik a katasztrófavédelmi ifjúsági versenyeket. 
Forrás: mpvsz.hu