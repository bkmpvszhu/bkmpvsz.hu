---
title: Megtartotta éves közgyűlését a Bács-Kiskun Megyei Polgári Védelmi
  Szövetség
date: 2023-03-31T00:00:00.000Z
coverImage: /images/2m.jpg
categories:
  - hirek
excerpt: 2023. március 31-én a Kiskunhalasi Tiszti Klubban tartotta éves
  közgyűlését a Bács-Kiskun Megyei Polgári Védelmi Szövetség. Az MPVSZ elnökének
  képviseletében Dr. Muhoray Árpád ny. pv. vezérőrnagy szakmai alelnök vett
  részt a rendezvényen.
---
A közgyűlésen 46 fő küldött jelent meg a tagság képviseletében, akik a rendezvény elején 1 perces néma felállással adóztak az elmúlt évben elhunytaknak. A rendezvényt megtisztelték a Bács-Kiskun Vármegyei Katasztrófavédelmi Igazgatóság polgári védelmi főfelügyelője és a Kiskunhalasi Katasztrófavédelmi Kirendeltség vezetője is. A napirendi pontoknak megfelelően Mészáros Zoltán elnök megtartotta beszámolóját a Szövetség 2022 éves munkájáról és gazdálkodási tevékenységéről, melyben kiemelt szerep jutott a köteles polgári védelmi szervezetek és mentőcsapatok gyakorlatainak, a nyári bajai nagy sikerű nemzetközi ifjúsági tábornak, a katasztrófavédelmi ifjúsági versenyeknek, a drog prevenciós előadássorozatnak, az ukrán menekültek segítésében való részvételnek. A felügyelőbizottság törvényes tevékenységről és szabályos gazdálkodásról adott számot.
A beszámoló elfogadásra, a felügyelő bizottsági jelentés tudomásulvételre került.
Az MPVSZ képviseletében Dr. Muhoray Árpád nagyra értékelte a Bács-Kiskun Megyei Polgári Védelmi Szövetség elmúlt évi munkáját, hisz úgy a mentőcsapatok minősítő gyakorlatai, mint a nyári nemzetközi ifjúsági tábor bajai megrendezése kiemelkedő eseménye volt a Szövetségnek.  A tagságot tekintve pedig jellemző a megyére a közösséghez tartozás fontossága, illetve a tevékenység humanitárius jellege. Az alelnök tolmácsolta, hogy a megyei szövetség ez évben is számíthat az MPVSZ anyagi támogatására a gyakorlatok megszervezéséhez.
Babud Jenő tű. ezredes, a Kiskunhalasi Katasztrófavédelmi Kirendeltség vezetője felszólalásában kiemelte a települési és járási mentőcsoportok működőképességének fontosságát, hiszen ezek azok az erők, amelyek akár önállóan, vagy a hivatásos katasztrófavédelmi szervekkel együttműködve képesek érdemben a lakosság védelmére cselekedni. Üdvözölte a Bács-Kiskun Megyei Polgári Védelmi Szövetség ezirányú elköteleződését, mellyel a mentőcsoportok képzési, felszerelési, illetve alkalmazhatósági képességét elősegíti. Ugyanakkor felhívta a figyelmet a fiatal korosztály meggyőzésének, megnyerésének szükségességére.
A napirendek sorában a jelenlévő küldöttek elfogadták a 2023 évi munkatervet, melynek fontos eleme a megyei katasztrófavédelmi gyakorlatok további támogatása, illetve tájékoztatást kaptak a Szövetség működésének aktualitásáról.
A rangos megyei eseményen megtörtént a vezető tisztviselők újjáválasztása, majd egy közösen elfogyasztott vacsora és kötetlen baráti szakmai beszélgetés zárta az összejövetelt.
A választás eredménye a következő:
Elnök: Mészáros Zoltán 
Tiszteletbeli elnök: dr. Mák Kornél 
Szakmai elnökhelyettes: Gödön Sándor 
Bajai koordinátor: Balatonné Sáfrány Erika 
Bácsalmási koordinátor: Jakity Ágota 
Kalocsai koordinátor: Kardosné Magony Mária
Kecskeméti koordinátor: dr. Schnell Erzsébet 
Kiskőrösi koordinátor: Polgár Pál
Kiskunfélegyházi koordinátor: Tornyai Zoltán 
Kiskunhalasi koordinátor: Gémes Franciska 
Kiskunmajsai koordinátor: Lakatos Tamás 
FB elnök: Faludi Éva Szidónia 
FB tag: Szűcs Ágnes 
FB tag: Munkácsy Sándor 

dr. Muhoray Árpád
Fotó: Lakatos Tamás

![]()

![](/images/1m.jpg)

![](/images/3m.jpg)

![](/images/4m.jpg)

![](/images/5m.jpg)

![](/images/6m.jpg)

![](/images/7m.jpg)

![](/images/8m.jpg)

![](/images/9m.jpg)

![](/images/10m.jpg)

![](/images/11m.jpg)

![](/images/12m.jpg)

![](/images/13m.jpg)
