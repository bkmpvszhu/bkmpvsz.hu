---
title: Települési köteles polgári védelmi szakiképzés Csávolyon
date: 2023-10-18T00:00:00.000Z
coverImage: /images/2023-10-18-1.jpg
categories:
  - hirek
  - kepzesek
excerpt: A településen bekövetkező – az állampolgárok élet- és vagyonbiztonságát
  veszélyeztető – káros esemény felszámolásának végrehajtására csak egy jól
  felkészült, védelmi ismeretekkel rendelkező szervezet tagjai képesek.
---
A településen bekövetkező – az állampolgárok élet- és vagyonbiztonságát veszélyeztető – káros esemény felszámolásának végrehajtására csak egy jól felkészült, védelmi ismeretekkel rendelkező szervezet tagjai képesek.

Ennek szellemében 2023.10.18-án a Csávoly és Felsőszentiván települési köteles polgári védelmi szervezet teljes személyi állománya részére riasztási gyakorlat, majd azt követően szakkiképzés került végrehajtásra. 

A képzést Csávoly polgármestere, Csala Józsefné nyitotta meg. A szakmai nap lefolytatását Gödön Sándor tű. ezredes Baja Katasztrófavédelmi Kirendeltség polgári védelmi felügyelője irányította, aki „Település veszélyforrásai” című indító előadásával alapozta meg az oktatást.

Ezt követően egy egységek a település veszélyforrásaira épülő szituációra  kárfelszámolási feladatsorokat dolgoztak ki, majd előadták azt a jelenlevő állománynak. Az alábbi káreseményekre kellett reagálniuk az egységeknek:

* rendkívüli csapadék, belvíz
* rendkívüli havazás, elakadás
* rendkívüli szélvihar, jégeső
* veszélyes anyagot szállító jármű balesete

Minden egységet a katasztrófavédelmi megbízott kollégák, illetve külső szakemberek – Bajai Járási Hivatal Népegészségügyi Osztályának a vezetője, Élelmiszerlánc-biztonsági és Állategészségügyi Osztályának vezetője – vezették, koordinálták.

A fenti szakemberek olyan speciális ismereteket osztottak meg az egység tagjaival, amelyeket hasznosítani tudtak a káresemények feldolgozása során.

A kárfelszámoló- és műszaki egység szivattyú beüzemelési, illetve belvízvédelmi védművek építését sajátították el a külső helyszínen, a Bara tó partján.

Összességében elmondható, hogy a gyakorlaton részt vevők elsajátították az egységük és saját feladataikat és amennyiben káresemény felszámolására kerülne sor, alapos tudásukat alkalmazni tudnák a település lakosságának védelme érdekében.

A felkészítést a Bács-Kiskun vármegyei Polgári Védelmi Szövetség anyagilag támogatta.

![](/images/2023-10-18-2.jpg)

![](/images/2023-10-18-3.jpg)

![](/images/2023-10-18-4.jpg)

![](/images/2023-10-18-5.jpg)

![](/images/2023-10-18-6.jpg)

![](/images/2023-10-18-7.jpg)

![](/images/2023-10-18-8.jpg)
