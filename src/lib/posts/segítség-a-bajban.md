---
title: Segítség a bajban
date: 2021-07-13T19:45:00.000Z
coverImage: /images/hirek-2021-07-10-2.jpg
categories:
  - hirek
excerpt: "Július 9-én este az ormánsági Sellyét és a környező települések
  épületeit pusztító jégesővel kísért vihar tarolta le. Több száz ingatlan
  mellett a mezőgazdaság is komoly károkat szenvedett. Országos akció indult a
  bajba jutottak megsegítésért. "
---
A másnap mozgósított Tüzes Kunok Járási Önkéntes Mentőcsoport (Kiskunhalas) tagjai vasárnap hajnalban indultak a helyiek megsegítésére.  Feltépett tetők, kitört ablakok, szitaként kilyukadt fóliasátrak, redőnyök, napelemek és palatetők, behorpadt autók látványa fogadta a mentőcsoport helyszínre érkező tagjait.

A településen már jelen levő hivatásos katasztrófavédelmi erők koordinálták az ország több helyéről beérkező önkéntesek munkáját. 2-3 utcánként helyi parancsnokok felügyelete mellett folyt a kárelhárítás. A Tüzes Kunok a rekkenő hőségben előbb egy családi ház, majd egy iparcikk kereskedés tönkrement palatetőjén dolgoztak. Leszedték a palákat, a palarögzítő szögek kivétele után lefóliázták az épületeket, végül lécekkel a szarufához rögzítették a fóliát. Ezzel sikerült elhárítani az esetleges további károkat, illetve megkönnyíteni és közelebb hozni a teljes helyreállítás folyamatát.

Sötétedésig sikerült mindkét épületen a kitűzött munkát befejezni. A károsultak rendkívül hálásak voltak az önzetlenül nyújtott gyors és érdemi segítségért. Az ilyen beavatkozások jól igazolják az önkéntes mentőcsoportok létjogosultságát.

![](/images/hirek-2021-06-09-1.jpg)

![](/images/hirek-2021-06-09-2.jpg)

![](/images/hirek-2021-06-09-3.jpg)

![](/images/hirek-2021-06-09-4.jpg)

![](/images/hirek-2021-06-09-5.jpg)

![](/images/hirek-2021-06-09-6.jpg)

![](/images/hirek-2021-06-09-7.jpg)

![](/images/hirek-2021-06-09-8.jpg)

![](/images/hirek-2021-06-09-9.jpg)

![](/images/hirek-2021-06-09-10.jpg)

![](/images/hirek-2021-06-09-11.jpg)