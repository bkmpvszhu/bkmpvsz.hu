---
title: Katasztrófavédelmi gyakorlat Kecelen (2018. 03. 09.)
date: 2018-03-09T17:45:29.444Z
coverImage: /images/20180309-2.jpg
categories:
  - kepzesek
  - hirek
excerpt: " "
---
A Bács-Kiskun Megyei Katasztrófavédelmi Igazgatóság Kiskunhalasi Katasztrófavédelmi Kirendeltségének szakmai vezetésével 2018. március 9-én Kecelen került sor a települési önkéntes mentőcsoport gyakorlatára.

Az értesítési feladattal indított gyakorlat további mozzanataként az előállt helyzet ismertetése, majd a munkavédelmi oktatás történt. A gyakorlat központi elemét a települést érő jelentős szélvihar és nagyobb mennyiségű eső okozta veszélyeztetés elleni fellépés szolgálta. Az épületekben komoly kár keletkezett, az úttestekre dőlő fa a közlekedést lehetetlenítette el, illetve a laposabb részeken összegyűlő belvizet kellett kezelni. Ennek keretében az önkéntes mentőcsoport szivattyúzási, favágási- és darabolási, homokzsákolási feladatokat végzett.

A Bács-Kiskun Megyei Polgári Védelmi Szövetség a gyakorlatot tagjai részvételével és anyagi hozzájárulással támogatta.  

![](/images/20180309-1.jpg)

![](/images/20180309-3.jpg)

![](/images/20180309-4.jpg)