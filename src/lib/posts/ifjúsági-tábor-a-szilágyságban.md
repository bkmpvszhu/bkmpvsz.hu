---
title: Ifjúsági tábor a Szilágyságban
date: 2022-10-05T20:54:19.649Z
coverImage: /images/indexkép.jpg
categories:
  - ifjusag
excerpt: A sarmasági S.O.S. Alapítvány Ippen rendezte meg augusztus 6–10. között
  a X. Nemzetközi Ifjúsági Tűzoltótábort. A táborba a Bács-Kiskun Megyei Polgári
  Védelmi Szövetséget a Katasztrófavédelmi Ifjúsági Verseny Megyei fordulójának
  győztes csapatai képviselték, az Aranycsapat és az Aranyosok, akik
  valamennyien a kiskunmajsai Arany János Általános Iskola volt és jelenlegi
  tanulói.
---
A Bács-Kiskun Megyei Polgári Védelmi Szövetségnek kiterjedt és tartós kapcsolatai vannak a határon túl is. A horvátországi Bizovac, a szerbiai Bajmok és a romániai Sarmaság települések fiataljaival tradicionális az együttműködésünk. Tavaly, a hazai rendezésű táborban (Kishomok – Hódmezővásárhely mellett) csatlakozott a felsorolt csapatokhoz Nagyhalász (Szabolcs-Szatmár-Bereg megye) csapata.

Együttműködésünk egyik kézzel fogható eredménye a rotációs helyszínen történő nyári táboroztatás, melyre a Szövetség a megyei ifjúsági katasztrófavédelmi verseny általános- és középiskolai kategória első helyezett csapatát viszi. A diákok és felkészítő tanáraik részére az utazás és a táboroztatás teljes költségét a Szövetség állja.

Idén a Sarmasági S.O.S. Alapítvány szilágysági Ippen augusztus 6–10. között rendezte meg a X. Nemzetközi Ifjúsági Tűzoltótábort.

A szakmai versenyeken a kiskunmajsai versenyzőink derekasan helyt álltak, minden versenyszámban a legjobbak között szerepeltek, méltó módon képviselték a Bács-Kiskun Megyei Polgári Védelmi Szövetséget és Magyarországot. A versenyszámokat követően a Szilágy Megyei Katasztrófavédelmi Igazgatóság színvonalas bemutatót tartott.

De nem csak a szakmai versenyekről, hanem a játékról, szórakozásról és az aktív pihenésről egyaránt gondoskodtak a házigazdák.  A szervezők a diákoknak a szakmai programokon felül számos kikapcsolódási lehetőséget is biztosítottak, ilyen volt a fürdőzés a szilágybagosi termálfürdőben, a sarmasági szabadidő központ meglátogatása, a karaoke-parti, vagy a tábori Ki mit tud?, amelyet már nagyon vártak a csapatok és készültek rá. 

A táborban résztvevő mindkét Bács-Kiskun megyei csapat kiemelkedően szerepelt a 2015. április 24-25. között megrendezett Katasztrófavédelmi Ifjúsági Verseny Országos Döntőjében, ahol középiskolai korcsoportban az „Aranycsapat” I. helyezést és az általános iskolai korcsoportban az „Aranyosok” csapata a II. helyezést ért el.

Találkozunk jövőre Bizovacon!



![](/images/01-a-majsai-különítmény-.jpg)

![](/images/02-majsaiak-az-akadálypályán.jpg)

![](/images/03-majsaiak-az-akadálypályán.jpg)

![](/images/04-megkezdődött-a-beavatkozás.jpg)

![](/images/05-folyik-a-műszaki-mentés1.jpg)

![](/images/06-kiskunmajsa-nagyhalász-derbi-a-hegyen.jpg)

![](/images/07-a-szilágybagosi-termálfürdőben.jpg)

![](/images/09-a-bács-kiskun-megyei-csapat-elismerése.jpg)

![](/images/08-nagyváradi-séta2-ady-székhelyén-a-fekete-sas-kávéház-előtt-.jpg)