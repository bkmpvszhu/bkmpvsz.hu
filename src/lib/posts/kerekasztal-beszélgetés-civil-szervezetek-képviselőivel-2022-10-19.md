---
title: Kerekasztal beszélgetés civil szervezetek képviselőivel (2022. 10. 19.)
date: 2022-10-19T18:37:35.246Z
coverImage: /images/20221019indexm.jpg
categories:
  - hirek
excerpt: A Bács-Kiskun Megyei Civil Közösségi Központ szervezésében „Megyejárás”
  címmel kerekasztal beszélgetést rendeztek civil szervezetek részére a
  Kecskeméti Városházán, melyen a Bács-Kiskun Megyei Polgári Védelmi Szövetség
  is képviseltette magát.
---
A Bács-Kiskun Megyei Civil Közösségi Központ szervezésében „Megyejárás” címmel kerekasztal beszélgetést rendeztek civil szervezetek részére a Kecskeméti Városházán, melyen a **Bács-Kiskun Megyei Polgári Védelmi Szövetség** is képviseltette magát.

A rendezvényt **Szalay-Bobrovniczky Vince**, a Miniszterelnökség civil és társadalmi kapcsolatokért felelős helyettes államtitkára vezette. A fórumon részt vett  **Szemereyné Pataki Klaudia**, Kecskemét polgármestere, **dr. Mák Kornél**, a Bács-Kiskun Megyei Közgyűlés alelnöke, **dr. Szeberényi Gyula** **Tamás** és **dr. Salacz László** országgyűlési képviselők, **Engert Jakabné**, Kecskemét alpolgármestere.

A rendezvény egy megyét érintő több helyszínes előadássorozat első állomása volt, melynek célja a pályázati lehetőségekről való tájékoztatás és azon kérdések megvitatása, amely a civil szervezetek működési kereteit és feltételeit érinti. Az interaktív fórumon a civil szervezetek vezetői betekintést nyújtottak szervezetük életébe, ismertették a működésüket befolyásoló körülményeket. A társadalmi hasznosulás elősegítése érdekében több észrevételt és javaslatot tettek, mellyel tevékenységük és az állami támogatás adta szinergikus hatások jobban érvényesíthetőek.

 Fotó: keol.hu

![](/images/20221019-1m.jpg)

![](/images/20221019-2m.jpg)

![](/images/20221019-3m.jpg)

![](/images/20221019-4m.jpg)