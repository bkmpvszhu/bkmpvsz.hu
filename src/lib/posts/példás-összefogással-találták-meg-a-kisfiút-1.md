---
title: Példás összefogással találták meg a kisfiút (2022. 03. 10.)
date: 2022-03-13T18:22:15.735Z
coverImage: /images/0310-7.jpg
categories:
  - hirek
excerpt: Hivatásosok és önkéntesek, valamint civilek keresték azt a kisfiút,
  akit Tázlár külterületén, egy erdős területen veszítettek szem elől. A több
  mint hetven fő példás és gyors  összefogása meghozta az eredményét, még a
  sötétedés előtt megtalálták a gyermeket, aki örömmel bújt oda szüleihez. A
  kutatásban részt vett több Járási Mentőcsoport is.
---
2022. március 10-én délután érkezett a bejelentés, amelyben egy gyermek kereséséhez kértek segítséget, akit Tázlár külterületén lévő erdős területen, kirándulás közben veszítettek szem elől. A gyermek megtalálására rövid időn belül példás összefogás valósult meg. A soltvadkerti önkormányzati, a soltvadkerti, az akasztói és a kiskőrösi önkéntes tűzoltókat, valamint Kiskunhalasról a Tüzes Kunok Önkéntes Járási Mentőcsoport, a Kiskőrös Járási Mentőcsoport, a Kiskunmajsa Járási Mentőcsoport és a Dél-Magyarországi Tűzoltó és Technikai Mentő Egyesület tagjait riasztották. A Mancs Egyesület keresőkutyákkal segített, a FOKA Folyami Katasztrófavédelem és Speciális Mentő Egyesület, a Budapest Önkéntes Mentőszervezet

A  rendőrség két járművel, tizenegy fővel és egy helikopterrel vett részt a kutatásban. A keresésben segítettek a tázlári polgárőrség tagjai, a Kiskunsági Erdészeti és Faipari Zrt. és a Kiskunsági Nemzeti Park munkatársai, a tázlári és a bodoglári vadásztársaság vadászai, valamint Tázlár Önkormányzatának dolgozói mellett  civil önkéntesek is. A keresőcsapat tagjai quaddal, terepjárókkal és gyalogosan kezdték meg az erdőtagban a keresést. A példaértékű összefogásnak köszönhetően a gyermeket még sötétedés előtt, negyed hat körül sértetlenül megtalálták. 

![](/images/0310-1.jpg)

![](/images/0310-2.jpg)

![](/images/0310-3.jpg)

![](/images/0310-4.jpg)

![](/images/0310-5.jpg)

![](/images/0310-6.jpg)

forrás: halasmedia.hu

fotók: Tüzes Kunok Járási Mentőcsoport, Égető Szilárd, Raffai Gábor