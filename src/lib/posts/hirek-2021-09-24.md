---
title: Tisza-Part Mentőcsoport Nemzeti Minősítő Gyakorlata (2021. 09. 23.)
date: 2021-09-24
coverImage: /images/hirek-2021-09-24-11.jpg
categories:
  - hirek
  - kepzesek
excerpt: Tiszakécskén 2021. szeptember 23-án került sor a 2013-ban megalakult
  Tiszakécske Járási önkéntes Tisza-Part Mentőcsoport Nemzeti Minősítő
  Gyakorlatára
---

A gyakorlat célja volt a mentőcsoport 2014-ben megszerzett alapvető vízkár-elhárítási képessége Nemzeti Minősítésének megújítása, a 
Szervezeti és Műveleti Irányelv követelményei szerinti gyakorlás, a megfelelő tudásszint fenntartása, az ár- és belvíz, helyi vízkár 
következtében kialakuló veszélyhelyzetek elhárítására való felkészülés, a különböző szituációs gyakorlatokon keresztül a képességeknek 
megfelelő terepen az ár- és belvízvédelmi feladatok végrehajtása. A gyakorlat módszere az együttműködési terepgyakorlat és törzsvezetés volt.

A gyakorlaton nagy jelentőséggel bírt a kárhelyszínek kialakítása, az események felszámolásakor a folyamatos kommunikáció a vízügyi, a 
védelmi igazgatási vezetők és a helyszínen dolgozók között.

A gyakorlat során a begyakorlás és értékelés érdekében elvégzett konkrét feladatok a vezetési pont, elsősegélynyújtó hely felállítása, 
árvízi védekezés keretében a töltés magasítása homokzsákokkal illetve mobilgát alkalmazásával, bordás megtámasztás, buzgár elfogása, a 
belvízi védekezés keretében vízátemelés szivattyúval valamint a konkrét elsősegélynyújtás voltak.

A gyakorlat mindenoldalú biztosítása érdekében a gyakorlók megszervezték továbbá a folyamatos figyelőszolgálatot, az őrzés- védelmet, a 
magassági szint műszeres kijelölését, és a megrongálódott útszakaszokon történő átkelést, valamint természetesen a logisztika részeként az állomány egyszeri meleg étkezéssel történő ellátását.

A gyakorlat záró sorakozóján Dr. Muhoray Árpád ny. pv. vezérőrnagy az MPVSZ szakmai alelnöke az MPVSZ elnöksége nevében köszöntötte az 
állományt, magasra értékelte a látottak alapján az elvégzett munkát, amely garancia lesz Tiszakécske valós védelmére egy kialakuló súlyos tiszai árvízi helyzetben. Az alelnök hozzászólásában arról is tájékoztatta a résztvevőket, hogy az MPVSZ 200.000 Ft-al járult hozzá a gyakorlat költségeihez.

A minősító gyakorlatot a Bács-Kiskun Megyei Katasztrófavédelmi igazgatóság részéről Nagy Antal tű. alezredes is eredményesnek, megfelelőnek 
minősítette. A sikeres minősítés elnyerését egy ízletes paprikáskrumpli egytál étel közös elfogyasztása követte, majd a gyakorlat az eredeti helyzet visszaállításával zárult.

Dr. Muhoray Árpád

![kep](/images/hirek-2021-09-24-1.jpg)
![kep](/images/hirek-2021-09-24-2.jpg)
![kep](/images/hirek-2021-09-24-3.jpg)
![kep](/images/hirek-2021-09-24-4.jpg)
![kep](/images/hirek-2021-09-24-5.jpg)
![kep](/images/hirek-2021-09-24-6.jpg)
![kep](/images/hirek-2021-09-24-7.jpg)
![kep](/images/hirek-2021-09-24-8.jpg)
![kep](/images/hirek-2021-09-24-9.jpg)
![kep](/images/hirek-2021-09-24-10.jpg)
![kep](/images/hirek-2021-09-24-11.jpg)

