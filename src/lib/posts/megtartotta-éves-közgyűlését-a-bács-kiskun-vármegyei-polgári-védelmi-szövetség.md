---
title: Megtartotta éves közgyűlését a Bács-Kiskun Vármegyei Polgári Védelmi Szövetség
date: 2024-05-24T03:32:12.443Z
coverImage: /images/2024-05-24-index.jpg
scaleDown: false
categories:
  - hirek
excerpt: "2024. május 24-én a Kiskunhalasi Tiszti Klubban tartotta éves
  közgyűlését a Bács-Kiskun Vármegyei Polgári Védelmi Szövetség. "
---
A közgyűlésen 29 fő jelent meg a tagság képviseletében, akik a rendezvény elején 1 perces néma felállással adóztak az elmúlt évben elhunyt tagoknak. A meghirdetett napirendi pontoknak megfelelően Mészáros Zoltán elnök megtartotta beszámolóját a Szövetség 2023. évi munkájáról és gazdálkodási tevékenységéről, melyben kiemelt szerep jutott a köteles polgári védelmi szervezetek és a járási/települési önkéntes mentőcsoportok gyakorlatainak, a katasztrófavédelmi ifjúsági versenyeknek, valamint a drog prevenciós előadássorozatnak. A felügyelőbizottság elnöke, Faludi Éva Szidónia a törvényes tevékenységről és szabályos gazdálkodásról adott számot.
Babud Jenő és Szipőcs Péter kisfilmek vetítésével mutatta be azokat a gyakorlatokat és ifjúsági versenyeket, amelyeken a Szövetség - a hivatásos katasztrófavédelmi szervekkel való szoros és hatékony együttműködésben – érdemben és eredményesen megvalósította önként vállalt feladatait. 
A beszámoló elfogadásra, a felügyelő bizottsági jelentés tudomásulvételre került.
A következő napirendben a jelenlévők elfogadták a 2024. évi munkatervet, melynek fontos eleme a megyei katasztrófavédelmi gyakorlatok további támogatása, illetve az egyebek napirendben tájékoztatást kaptak a Szövetség működésének aktualitásáról.
A közgyűlés hivatalos részének végeztével vacsora mellett folytatódott a baráti beszélgetés.
Fotó: Lakatos Tamás

![](/images/2024-05-24-1.jpg)

![](/images/2024-05-24-2.jpg)

![](/images/2024-05-24-3.jpg)

![](/images/2024-05-24-4.jpg)

![](/images/2024-05-24-5.jpg)

![](/images/2024-05-24-6.jpg)

![](/images/2024-05-24-7.jpg)

![](/images/2024-05-24-8.jpg)

![](/images/2024-05-24-9.jpg)

![](/images/2024-05-24-10.jpg)

![](/images/2024-05-24-11.jpg)

![](/images/2024-05-24-13.jpg)

![](/images/2024-05-24-14.jpg)

![](/images/2024-05-24-15.jpg)

![](/images/2024-05-24-16.jpg)

![](/images/2024-05-24-17.jpg)

![](/images/2024-05-24-18.jpg)

![](/images/2024-05-24-19.jpg)

![](/images/2024-05-24-20.jpg)