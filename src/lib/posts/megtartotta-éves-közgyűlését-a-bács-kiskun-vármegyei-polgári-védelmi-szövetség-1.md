---
title: Megtartotta éves közgyűlését a Bács-Kiskun Vármegyei Polgári Védelmi Szövetség
date: 2025-04-25T17:00:13.446Z
coverImage: /images/2025-04-25-index.jpg
scaleDown: false
categories:
  - hirek
excerpt: "2025. április 25-én a Kiskunhalasi Tiszti Klubban tartotta éves
  közgyűlését a Bács-Kiskun Vármegyei Polgári Védelmi Szövetség. "
---
A közgyűlésen 27 fő jelent meg a tagság képviseletében, akik a rendezvény elején 1 perces néma felállással adóztak a közelmúltban elhunyt Törőcsik Dávid és Szekeres Vendelné emlékére. 
A meghirdetett napirendi pontok mentén zajlott a közgyűlés. Mészáros Zoltán elnök megtartotta beszámolóját a Szövetség 2024. évi munkájáról és gazdálkodási tevékenységéről, melyben kiemelt szerep jutott a köteles polgári védelmi szervezetek és a járási/települési önkéntes mentőcsoportok gyakorlatainak, a katasztrófavédelmi ifjúsági versenyeknek, valamint a drog prevenciós előadássorozatnak. A felügyelőbizottság nevében Szűcs Ágnes a törvényes tevékenységről és szabályos gazdálkodásról adott számot.
A Szövetség 2024. évi tevékenységével kapcsolatban ifjú Benke László, Gödön Sándor és Szatmári Imre méltatta az eredményeket, amelyek egyrészt érdemben kiegészítik a hivatásos katasztrófavédelmi szervek tevékenységét, másrészt jelentős társadalmi hozzáadott értéket képvisel. A beszámoló elfogadásra, a felügyelő bizottsági jelentés tudomásulvételre került.
A következő napirendben a jelenlévők elfogadták a 2025. évi munkatervet, melynek fontos eleme a megyei katasztrófavédelmi gyakorlatok további támogatása, a nyári ifjúsági tábor megrendezése és a drog prevenciós tevékenység folytatása. A Szövetség működésének aktualitásai kapcsán az elnök szólt a 2025. évi pályázatok helyzetéről, az idei évben megtartott és a közeli jövőben megtartandó felkészítésekről, képzésekről és gyakorlatokról. E napirendi pont keretében külön elismerésben részesült Szalka Zoltánné, a Benke László Emlékplakett 2025. évi díjazottja.
A közgyűlés hivatalos részének végeztével vacsora mellett folytatódott a baráti beszélgetés.
Fotó: Lakatos Tamás

![](/images/2025-04-25-1.jpg)

![](/images/2025-04-25-2.jpg)

![](/images/2025-04-25-3.jpg)

![](/images/2025-04-25-4.jpg)

![](/images/2025-04-25-5.jpg)

![](/images/2025-04-25-6.jpg)

![](/images/2025-04-25-7.jpg)

![](/images/2025-04-25-8.jpg)

![](/images/2025-04-25-9.jpg)

![](/images/2025-04-25-10.jpg)

![](/images/2025-04-25-11.jpg)

![](/images/2025-04-25-12.jpg)

![](/images/2025-04-25-13.jpg)

![](/images/2025-04-25-14.jpg)

![](/images/2025-04-25-15.jpg)