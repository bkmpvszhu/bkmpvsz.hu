---
title: Külső védelmi tervgyakorlatot Kiskunhalason
date: 2016. 11. 23.
coverImage: /images/20161123-index.jpg
categories:
  - kepzesek
excerpt: " "
---
Kiskunhalas belterületén működik egy baromfi feldolgozó vállalat, mely hűtési rendszerében 20 tonna ammóniát tárolnak. A súlyos káreset elhárítása érdekében az üzem rendelkezik belső védelmi tervvel, kiképzett és megfelelő eszközökkel ellátott üzemi polgári védelmi szervezettel.

Egy esetleges súlyos baleset következtében az üzem közvetlen közelében lévő lakók is veszélybe kerülhetnek. A veszély kezelésére, a következmények elhárítására a hatóságok és a közreműködő erők a település külső védelmi tervében foglaltak szerint járnak el. A tervben foglaltak megvalósulása érdekében 3 évente gyakorlatot kell tartani, amely 2016. november 23-án került megrendezésre. A feltételezés szerint bekövetkező üzemi baleset során a nagymennyiségű kiszabaduló ammónia veszélyeztette a lakosságot. A gyakorlaton a katasztrófavédelem, a rendőrség, a mentőszolgálat és a polgármester vezetésével a települési polgári védelmi erők mellett a Bács-Kiskun Megyei Polgári Védelmi Szövetség tagjai is részt vettek.

Az üzem körüli utcák területzárási feladatát végző rendőri erők védőfelszerelésének kiegészítése érdekében a Bács-Kiskun Megyei Polgári Védelmi Szövetség 4 db teljes arcot fedő gázálarcot, továbbá ammónia elleni védelmet szolgáló szűrőbetéteket adományozott a gyakorlatban közreműködő rendőri erőknek. Ezen eszközök 2 járőrautó felszerelését tartozik, így az azonnali rendelkezésre állás biztosított.

A résztvevő erők összehangolt munkával elhárították a veszélyt, megfelelően koordinált tevékenységükkel biztosították a gyakorlat eredményesességét, valamint a lakosság biztonságát.

A gyakorlat megvalósulásához hozzájáruló Bács-Kiskun Megyei Polgári Védelmi Szövetséget a Magyar Polgári Védelmi Szövetség és a Fercom Kft. támogatása segítette.

 Fotó: Jáger Levente (Halasmédia).



![](/images/20161123-1.jpg)

![](/images/20161123-2.jpg)

![](/images/20161123-3.jpg)

![](/images/20161123-4.jpg)

![](/images/20161123-5.jpg)

![](/images/20161123-6.jpg)
