---
title: Tudás, kitartás, gyorsaság – Megyei Katasztrófavédelmi Ifjúsági Verseny
date: 2016-04-04T00:00:00.000Z
coverImage: /images/20160404-10.jpg
categories:
  - ifjusag
excerpt: A felmenő rendszerű katasztrófavédelmi ifjúsági verseny Bács-Kiskun
  megyei döntőjén általános és középiskolás diákok mérték össze tudásukat
  április 14-én, Ágasegyházán.  A helyi megmérettetéseken első helyezést elérő
  csapatok egy igen komoly, összetett és a korábbi évektől eltérő, új
  feladatokkal színesített pályán bizonyíthatták felkészültségüket a megyei
  fordulón.
---
A versenyzőket és a kísérő tanárokat Lehoczkiné Horváth Zsuzsanna Ágasegyháza önkormányzati képviselője köszöntötte elsőként, majd Salamon Anita tű. ezredes, a Bács-Kiskun Megyei Katasztrófavédelmi Igazgatóság gazdasági igazgatóhelyettese tartotta meg köszöntő beszédét. A nyitóbeszédet követően Farkasné Fazekas Mária tű. mk. alezredes, polgári védelmi főfelügyelő ismertette a verseny szabályait és bemutatta az állomásparancsnokokat, majd a csapatok elfoglalták helyüket a kihúzott sorszámuknak megfelelő versenyállomásokon.

A tizennégy csapatra tizennégy állomáshelyen elméleti és gyakorlati feladatok vártak, melyeket a szervezők a diákok életkori sajátosságainak figyelembevételével állítottak össze. A fiatalok a tanév során – tanítási órák után és hétvégéiken is – lelkesen készültek a versenyekre és számos olyan veszélyhelyzeti ismerettel lettek gazdagabbak, melyeket a mindennapi életük során is használni tudnak, ezzel is erősítve a magukról és társaikról való gondoskodás képességét és a felelősségteljes gondolkodásukat.

A verseny eredményei kategóriánként:

Az általános iskolás korcsoportban:

I. helyezett a Kecskeméti Corvin Mátyás Általános Iskola Kertvárosi Általános Iskolájának csapata

II. helyezett a Kiskunmajsai Arany János Általános Iskola és Egységes Gyógypedagógiai Módszertani Intézmény csapata

III. helyezett a Bajai Szentistváni Általános Iskola csapata

A középiskolás korcsoportban:

**I. helyezett az Önkéntes Tűzoltó Egyesület Kiskunmajsa - Bács-Kiskun Megyei Polgári Védelmi Szövetség Aranyosok Baráti Társasága**

II. helyezett a Kiskunhalasi Szakképzési Centrum Humán Szakképző Iskolájának csapata

III. helyezett a Bereczki Máté Élelmiszeripari és Mezőgazdasági Szakképző Iskola és Sportiskola csapata

**A﻿ két első helyezett csapat elnyerte a Bács-Kiskun Megyei Polgári Védelmi Szövetség díját, vagyis ők vesznek részt a horvátországi Bizovacon helyt adó nemzetközi táborban.**

Fotó: Kovács Andrea tű. főhadnagy

![](/images/20160404-2.jpg)

![](/images/20160404-3.jpg)

![](/images/20160404-4.jpg)

![](/images/20160404-6.jpg)

![](/images/20160404-7.jpg)

![](/images/20160404-9.jpg)

![](/images/20160404-10.jpg)

![](/images/20160404-12.jpg)

![](/images/20160404-13.jpg)

![](/images/20160404-14.jpg)

![](/images/20160404-15.jpg)

![](/images/20160404-17.jpg)

![](/images/20160404-18.jpg)
