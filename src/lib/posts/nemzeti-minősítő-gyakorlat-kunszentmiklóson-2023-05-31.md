---
title: Települési nemzeti minősítő gyakorlatok a Kiskunságban (2023. 06. 16)
date: 2023-05-31T18:07:32.601Z
coverImage: /images/index-20230623.jpeg
categories:
  - hirek
  - kepzesek
excerpt: Május 31-én a Kunszentmiklósi, június 14-én a Szabadszállási, majd
  15-én a Szalkszentmártoni Települési Önkéntes Mentőcsoport gyakorlatozott,
  melynek keretében újra megszerezték a nemzeti minősítésüket.
---
Veszélyeztetés szempontjából mindhárom település azonos helyzetben van, azaz reálisan a vizek kártétele ellen és a rendkívüli időjárás okozta hatások elleni védekezésre kell készen állniuk. A gyakorlatok tervei jól tükrözték azt az alkalmazási forgatókönyvet és beavatkozó képességet, amellyel számolhatnak ezen településeken. A gyakorlat mindenhol az esti riasztással indult, melynek elrendelője a polgármester volt. Másnap kora délelőtt kezdődött a valós képesség bemutatása, melynek keretében a viharkárok felszámolását és az alapvető vízkárelhárítási tevékenységet gyakorolták. Árkok és átereszek tisztítását, lakóház homokzsákokkal történő védését, töltésmagasítást, bordás megtámasztást, ellennyomó medence építését, vízátemeléshez szivattyú üzembe helyezését, és ezen felül a logisztikai biztosítást, valamint a munkabalesetben sérült társuk elsősegély nyújtását végezték. Kaszala Zoltán tű. főhadnagy, katasztrófavédelmi megbízott vezetésével a települési lakossági riasztórendszer működésével és kezelésével is megismerkedtek. 
A minősítő bizottság elnöke Kis-Juhász Zsolt tű. alezredes, a Bács-Kiskun Vármegyei Katasztrófavédelmi Igazgatóság mb. polgári védelmi főfelügyelője és a bizottság tagjai Szávay Luca Veronika tű. főhadnagy a Kecskeméti Katasztrófavédelmi Kirendeltség mb. polgári védelmi felügyelője és Varga Gergely tű. őrnagy Kecskeméti HTP parancsnok-helyettese elégedetten konstatálták a látottakat. A mentőcsoport tagjai felkészülten és jól összeszokottan végezték a rájuk rótt feladatokat. A Minősítő Bizottság a gyakorlatokat „Megfeleltre” értékelte. Mindezek alapján bátran kijelenthető, hogy ezen településeken akár önállóan, akár a katasztrófavédelmi szervek hivatásos állományával együttműködve rendelkezésre áll egy jól alkalmazható helyi erő, amely érdemben képes a lakosság védelme érdekében cselekedni.
A gyakorlat megvalósulását a Bács-Kiskun Vármegyei Polgári Védelmi Szövetség anyagilag és szakembereivel támogatta.

![](/images/20230623-1.jpeg)

![](/images/20230623-2.jpeg)

![](/images/20230623-3.jpeg)

![](/images/20230623-4.jpeg)

![](/images/20230623-5.jpeg)

![](/images/20230623-6.jpeg)

![](/images/20230623-7.jpeg)

![](/images/20230623-8.jpeg)

![](/images/20230623-9.jpeg)

![](/images/20230623-10.jpeg)

![](/images/20230623-11.jpeg)

![](/images/20230623-12.jpeg)

![](/images/20230623-13.jpeg)

![](/images/20230623-14.jpeg)

![](/images/20230623-15.jpeg)

![](/images/20230623-16.jpeg)

![](/images/20230623-17.jpeg)

![](/images/20230623-18.jpg)

![](/images/20230623-19.jpg)

![](/images/20230623-20.jpg)

![](/images/20230623-21.jpg)

![](/images/20230623-22.jpg)

![](/images/20230623-23.jpg)

![](/images/20230623-25.jpeg)

![](/images/202320623-24.jpg)