---
title: A Tiszakécskei Járási Mentőcsoport minősítő gyakorlata
date: 2025-09-24T18:49:46.925Z
coverImage: /images/index.jpg
scaleDown: false
categories:
  - hirek
  - kepzesek
excerpt: "2025. szeptember 19-én rangos szakmai eseményen, nemzeti újraminősítő
  gyakorlaton vett részt a Tiszakécskei Járás Önkéntes Mentőcsoport a
  tiszakécskei Szabadstrandon. A gyakorlatot megtekintette Tóth Jónos úr
  Tiszakécske város polgármestere és Dr. Muhoray Árpád a Magyar Polgári Védelmi
  Szövetség szakmai alelnöke. "
---


2025. szeptember 19-én rangos szakmai eseményen, nemzeti újraminősítő gyakorlaton vett részt a Tiszakécskei Járás Önkéntes Mentőcsoport a tiszakécskei Szabadstrandon. A gyakorlatot megtekintette Tóth Jónos úr Tiszakécske város polgármestere és Dr. Muhoray Árpád a Magyar Polgári Védelmi Szövetség szakmai alelnöke. A gyakorlat a minősító bizottságot Kis-Juhász Zsolt tű. alezredes a Bács-Kiskun Megyei Katasztrófavédelmi Igazgatóság polgári védelmi főfelügyelője vezette, tagjai voltak Szabó Antal tű. alezredes kecskeméti katasztrófavédelmi kirendeltségvezető, Janovics Péter tű. százados tűzoltóparancsnok. A gyakorlat vezetői feladatokat Szávay Luca Veronika tű. fhdgy. mb. polgári védelmi felügyelő látta el. 
      A gyakorlat célja az önkéntes mentőcsoport alapvető vízkár-elhárítási képesség nemzeti minősítésének megújítása, valamint rendkívüli időjárás következtében kialakuló veszélyhelyzetek, kiterjedt káresemények elhárításának gyakorlás, a megfelelő tudásszint fenntartása volt. A gyakorlat forgatókönyve alapján sor került a vezetési pont és az elsősegélynyújtó hely kialakítására, kidőlt fa eltávolítására, árvízi védekezés keretében nyúlgát, valamint bordás megtámasztás építésére, buzgár elfogására, hullámverés elleni fóliázásra. Ezen felül az önkéntesek a kárhelyszínek felderítését, a sérültek helyszíni ellátását és a mentőcsapat bázisára történő szállítását is elvégezték.
      A jóváhagyott gyakorlatterv feltételezése szerint a Tiszán a Közép-Tisza-vidéki Vízügyi Igazgatóság alapján a várható vízszint meghaladja a legnagyobb eddig mért szintet. A további várható vízszintemelkedés miatt Tiszakécskén a lakóingatlanok védelme érdekében nyúlgáttal kellett védekezni, melynek a megemelkedett vízszint miatti bordás megtámasztása is szükségessé vált, miközben gyakorolták a vízátemelést robbanómotoros szivattyúval is. E fontos foglalkozási helyen az árvízvédelmi munkálatok begyakorlását a Nyárlőrinc ÖTE és a Tiszakécske ÖTE állománya számára azt a KÖTIVIZIG felelős munkatársa segítette. 
      A helyszínre érkező további erőknek azonban először egy bajbajutott emberen kellett segíteni. A rendkívüli időjárás, szélvihar miatt egy kempingezőre rádőlt egy fa, aki a fa alá szorult. A telefonja nem volt nála, így segélykiáltással hívta fel magára a figyelmet. A fa eltávolítását a műszaki egység végezte el, a sérültet kiszabadították, az elsősegélynyújtásáról az egészségügyi komponens gondoskodott, majd a mentőcsapat quadjával elszállították a bázisra.\
      A továbbiakban helyszínen a folyamatos váltással biztosított figyelő szolgálat egy buzgárt észlelt, ezért a mentőcsoport tagjai egy ellennyomó medencét készítettek. A gátfóliázás közben történt egy baleset, amely szerint egy ember beesett a vízbe. A csapat tagjai rutinosan mentették ki a bajba került embert. Itt a Tiszai Vízirendészeti Rendőrkapitányság és a Tiszakécskei Polgárőr Egyesület is példaértékűen közreműködött az egészségügyi komponenssel. 
      A gyakorlat végén a sorakozón Dr. Muhoray Árpád az MPVSZ elnöksége és Mészáros Zoltán, a Bács-Kiskun Megyei Polgári Védelmi Szövetség elnöke nevében elismerően szólt a látottakról, az elsajátított és begyakorolt mentési és műszaki kárelhárító fogásokról, a mentőcsapat komponenseinek együttműködéséről. Az újraminősítést a polgári védelmi szövetség anyagiakkal is támogatta. A Minősítő Bizottság a mentőcsoport munkáját sikeresnek, a gyakorlatot megfeleltre értékelte. 
      Dr. Muhoray Árpád

      ![](/images/2025-09-19-1.jpg)

      ![](/images/2025-09-19-3.jpg)

      ![](/images/2025-09-19-4.jpg)

      ![](/images/2025-09-19-5.jpg)

      ![](/images/2025-09-19-6.jpg)

      ![](/images/2025-09-19-7.jpg)

      ![](/images/2025-09-19-8.jpg)

      ![](/images/2025-09-19-9.jpg)

      ![](/images/2025-09-19-10.jpg)

      ![](/images/2025-09-19-11.jpg)

      ![](/images/2025-09-19-12.jpg)

      ![](/images/2025-09-19-13.jpg)

      ![](/images/2025-09-19-14.jpg)