---
title: Nemzetközi Polgári Védelmi Nap (2017. 03. 01.)
date: 2017-03-01T20:54:38.140Z
coverImage: /images/2017-03-01-9.jpg
categories:
  - hirek
excerpt: A Bács-Kiskun Megyei Polgári Védelmi Szövetség a Bács-Kiskun Megyei
  Katasztrófavédelmi Igazgatóság közös rendezvényen emlékezett meg a Nemzetközi
  Polgári Védelem Napjáról.
---
A Himnuszt követően az ünnepi beszédet Szipőcs Péter tű. főhadnagy, a Kiskőrösi Hivatásos Tűzoltó-parancsnokság katasztrófavédelmi megbízottja tartotta meg, majd a rendezvény a Kecskeméti Református Gimnázium, valamint a Kecskeméti Kodály Zoltán Ének-zenei Általános Iskola, Gimnázium, Szakgimnázium és Alapfokú Művészeti Iskola diákjainak színvonalas műsorával folytatódott. 

Az ünnepség keretében került sor a Bács-Kiskun Megyei Polgári Védelmi Szövetség által alapított Benke László Emlékplakett átadására. A 2013-ban alapított elismerést azok kapják, akik kimagasló munkát végeztek a Szövetség célkitűzéseinek megvalósulásában. Benke László emlékplakettet Mészáros Zoltán ügyvezető elnök adta át, az elmúlt időszakban végzett kiemelkedő tevékenységéért:

**P. Szabó Károly Úrnak posztumusz,** és

**Gémes József Úrnak**, a Bács-Kiskun Megyei Polgári Védelmi Szövetség alapító tagjának.

**P. Szabó Károly** azon emberek csoportjába tarozott, akiről elmondható: bárhová is születik, bárhonnan is indul, bármilyen környezetben is él, személyisége és munkája alapján maradandó értéket alkot, és példamutatásával másokat is értékalkotásra ösztönöz. Ez igaz volt akkor is, amikor a helyi önkormányzatban, a megyei önkormányzatban vagy országos szervezetekben képviselte az érték alapú érdekeket, és akkor is, amikor ezzel párhuzamosan a vállalatok felelős vezetőjeként állt helyt. A közügyek, a jó ügyek melletti társadalmi szerepvállalása általános tiszteletet vívott ki. A Bács-Kiskun Megyei Polgári Védelmi Szövetség következetes támogatója volt, ezzel is segítette a Szövetség önként vállalt feladatainak kiteljesedését.

A díjat fia vette át.

**Gémes József** aktív korától több szállal is kötődik a polgári védelemhez, a katasztrófavédelemhez és a Bács-Kiskun Megyei Polgári Védelmi Szövetséghez.

A Magyar Államvasutak dolgozójaként a veszélyes áruk biztonságos célba juttatásáért és a veszélyes anyagok jelenlétével bekövetkezett balesetek elhárításáért és kivizsgálásáért felelt. Közlekedési felügyelőként és vegyivédelmi ellenőrként rendszeresen részt vett a rendőrséggel és a katasztrófavédelemmel együttműködve a különböző közúti ellenőrzésekben is.

A Bács-Kiskun Megyei Polgári Védelmi Szövetség tagjaként a kezdetektől fogva részt vett a kiskunhalasi szervezet létrehozásában és működtetésében, a helyi ifjúsági versenyek rendezésében, valamint a Szövetség által 2014-ben Kishomokon rendezett nemzetközi ifjúsági tábor feladatainak végzésében, ezzel is hozzájárulva annak kiváló szintű megtartásához.

Az ünnepség zárásaként állófogadást tartottunk, melynek köszöntőjét Kovács Ernő kormánymegbízott, a Bács-Kiskun Megyei Kormányhivatal vezetője mondta.

Rendezvényünket a Fornetti Kft. támogatta.

![](/images/2017-03-01-1.jpg)

![](/images/2017-03-01-2.jpg)

![](/images/2017-03-01-4.jpg)

![](/images/2017-03-01-5.jpg)

![](/images/2017-03-01-6.jpg)

![](/images/2017-03-01-7.jpg)

![](/images/2017-03-01-8.jpg)

![](/images/2017-03-01-9.jpg)

![](/images/2017-03-01-10.jpg)

![](/images/2017-03-01-11.jpg)

![](/images/2017-03-01-12.jpg)

![](/images/2017-03-01-13.jpg)

![](/images/2017-03-01-14.jpg)

![](/images/2017-03-01-15.jpg)

![](/images/2017-03-01-16.jpg)

![](/images/2017-03-01-17.jpg)

![](/images/2017-03-01-18.jpg)

![](/images/2017-03-01-19.jpg)