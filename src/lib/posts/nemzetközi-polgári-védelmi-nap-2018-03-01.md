---
title: Nemzetközi Polgári Védelmi Nap (2018. 03. 01.)
date: 2018-03-01T20:35:04.104Z
coverImage: /images/2018-03-01-3.jpg
categories:
  - hirek
excerpt: A korábbi évek hagyományát folytatva a Bács-Kiskun Megyei Polgári
  Védelmi Szövetség a Bács-Kiskun Megyei Katasztrófavédelmi Igazgatósággal
  közösen emlékezett meg a Nemzetközi Polgári Védelem Napjáról.
---
A Himnuszt követően az ünnepi beszédet Szabó Antal tű. alezredes, megyei polgári védelmi főfelügyelő tartotta meg, majd Petőfi Sándor Az Alföld című versét **Bak Barbara**, a Kecskeméti Belvárosi Zrínyi Ilona Általános Iskola tanulója szavalta el. A rendezvény a **Kecskeméti Kodály Zoltán Ének-zenei Általános Iskola, Gimnázium, Szakgimnázium és Alapfokú Művészeti Iskola Klarinét együttesének** színvonalas műsorával folytatódott.

Az ünnepség keretében került sor a Bács-Kiskun Megyei Polgári Védelmi Szövetség által alapított Benke László Emlékplakett átadására. A 2013-ban alapított elismerést azok kapják, akik kimagasló munkát végeztek a Szövetség célkitűzéseinek megvalósulásában. Benke László emlékplakettet Mészáros Zoltán ügyvezető elnök adta át, az elmúlt időszakban végzett kiemelkedő tevékenységéért:

**Seresné Farkas Júliának**, a Fercom System Kft. ügyvezető igazgatójának,

**Tóth Árpádnak,** Bácsalmás Város alpolgármesterének.

Az ünnepség zárásaként állófogadást tartottunk, melynek köszöntőjét Rausch Sándor, a Bács-Kiskun Megyei Közgyűlés alelnöke, a Bács-Kiskun Megyei Polgári Védelmi Szövetség tiszteletbeli elnöke mondta. Beszédében hangsúlyozta: „A nehéz időszakokban mutatkozik meg igazán, hogy egy-egy jó ügy, olyan hatással bír, amelyhez tömegével csatlakoznak az emberek.” Kiemelte, hogy a Bács-Kiskun Megyei Polgári Védelmi Szövetség tiszteletbeli elnökeként fontosnak tartja, hogy még többen megismerjék, támogassák a szövetség munkáját. Ennek előmozdításáért mindent megtesz a jövőben.

 Rendezvényünket a Fornetti Kft. támogatta.

![](/images/2018-03-01-1.jpg)

![](/images/2018-03-01-2.jpg)

![](/images/2018-03-01-3.jpg)

![](/images/2018-03-01-4.jpg)

![](/images/2018-03-01-5.jpg)

![](/images/2018-03-01-6.jpg)

![](/images/2018-03-01-7.jpg)